<b>1 січня</b>

<b>МАЛЮК ІДЕ ВСЛІД ЗА ВАМИ</b>

У 1939-му , за дев’ять років до того, як Джона Вудена взяли на посаду тренера чоловічої команди з баскетболу Каліфорнійського університету в Лос-Анджелесі, хтось із друзів надіслав йому листівку з малюнком і віршем з нагоди народження його первістка. На малюнку було зображено чоловіка, який іде піщаним берегом моря, а вслід, бавлячись у відбитках його ніг, біжить малюк. Вуден повісив цю листівку вдома на стіну, щоб щодня її бачити. А вірш вивчив напам’ять і часто переповідав його друзям і знайомим. Вірш був таким:

<i>Тепер не дітися ніде —</i>
<i>Малюк за мною вслід іде.</i>
<i>Не смію збочити зі стежки,</i>
<i>Бо, хлопче, з неї теж зійдеш ти.</i>
<i>Все бачать гострі оченята,</i>
<i>Все ти готовий перейняти.</i>
<i>Таким, як я, він хоче бути</i>
<i>І йде за мною, мов прикутий...</i>

Ви не мусите вчити ці слова напам’ять, як Вуден, але спробуйте засвоїти основну думку. Ваші діти йдуть услід за вами. Вони бачать усе, що ви робите. Якщо ви зійдете зі шляху, вони зійдуть також.