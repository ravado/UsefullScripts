<b>19 квітня</b>

<b>НЕ ЗМАРНУЙТЕ ЦИХ НАГОД</b>

Так , було дуже неприємно чекати кілька годин в аеропорту перед вильотом на відпочинок. Так, донька вас дуже розчарувала, коли принесла зі школи табель з жахливими оцінками. Так, було страшно, коли ви повернулися від лікаря, почувши той діагноз. Так, то було жахіття — ще одна безсонна ніч через вашого малюка.

Але тут варто спитати себе (або радше оцінити): чи зблизило це вас?

Зближення, звісно, буває не завжди. Ви можете злитися. Нер­вувати. Не давати собі ради й відволікатися. Або... або насолодитися моментом — навіть тим, коли вони плачуть, коли ви розчаровані або самі плачете. Ви можете натомість відчути любов , вдячність і щастя .

Бо це нагода поговорити. Глянути на них по-іншому. Розпитати. Провести час разом. Криза, як кажуть політики, надто цінна, щоб її марнувати. Це шанс зробити те, чого ви раніше не робили. Те, що за звичайних обставин було б неможливим.

Це завжди нагода зблизитися. Сильніше любити. І краще розуміти.