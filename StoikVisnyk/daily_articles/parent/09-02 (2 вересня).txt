<b>2 вересня</b>

<b>НАВЧАЙТЕ ЇХ ОСЬ ТАК</b>

<blockquote>Кажуть, я оповідаю дуже багато історій. Либонь, так і є, але з великого життєвого досвіду я знаю, що на людей простих і звичайних легше впливати засобами влучної та жартівливої ілюстрації, ніж чимось іншим.

<i><b>Абрагам Лінкольн</b></i></blockquote>

З Біблії ми знаємо, що Ісус рідко говорив прямо про те, що хотів сказати. Натомість він волів застосовувати притчі та оповіді, які спонукають подумати. Як ось у притчі про таланти, про блудного сина, доброго самаритянина, гірчичне зерно чи заблукане ягня. Як виявлялося, це був дуже ефективний спосіб донести ідею та дати іншим змогу її зрозуміти.

Так буде і з вашими дітьми. Ми навчаємося через оповіді — хай то буде історія про Цинцинната або про той час, коли ви самі були у їхньому віці. Ми вчимося в людей, які діляться моментами своєї вразливості, важко набутим досвідом. Нам не подобається, коли нам просто кажуть, — значно краще, коли показують.

Тому перестаньте думати, як дати дітям усі відповіді, а краще згадайте оповіді, з яких відповіді стають самоочевидними. Це найкращий спосіб навчати.