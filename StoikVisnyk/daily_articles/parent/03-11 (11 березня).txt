<b>11 березня</b>

<b>ТРЕБА БУТИ З НИМИ... ЧАСТО</b>

<blockquote>Чи не здається вам, що це — те саме? Любов і увага?

<i><b>Ґрета Ґервіґ</b></i></blockquote>

Як зробити , щоб діти вас почули? Як показати їм, що правильне, а що — ні? Як дати їм відчути їхнє значення для вас?

Відповідь проста: бути з ними. Часто. Є такий жарт: слово «любов» насправді складається з трьох літер: «Ч», «А» і «С». Це правда. У ваших дітей не виникатиме питання — до вас, вашого партнера або інших людей — про те, щó ви почуваєте до них, якщо ви постійно їм це виявлятимете. Якщо час, проведений з ними, буде для вас пріоритетним. Бути з ними означає, що ви легше добиратимете слова у важкі моменти, бо ви постійно й регулярно бесідуватимете з дітьми. Слова завжди будуть з вами .

Добре батьківство — не лише в ключових моментах. Не тільки в тому, щоб утримувати дітей і влаштувати їх у круту школу, яка дасть їм більше життєвих шансів. Насамперед це — щоденний «ЧАС». Моделювання — день за днем — того, що означає бути хорошою людиною. Це показ того, що ви дбаєте про них, що вони для вас важливі, що ви їх любите, — щоразу, коли ви з ними.

Для цього з ними треба бути. Часто.