<b>6 травня</b>

<b>НАВЧІТЬ ЇХ ПІДМІТАТИ СТАЙНІ</b>

New Zealand All Blacks — найуспішніша команда з регбі всіх часів. Її історія не поступається найбільшим командам в інших видах спорту — від San Antonio Spurs до New England Patriots і Національної жіночої збірної США з футболу. Як вони такого досягли?

Звісно, завдяки своїй міцності й надзвичайним талантам окремих гравців. Але є ще один елемент їхнього успіху — неочевидний і несподіваний: вони самі за собою прибирають. У своїй книжці «Спадщина» (Legacy) Джеймс Керр описує, як команда наводить лад у роздягальні після матчу:

<i>Підмітаємо стайні.</i>
<i>Робимо це як годиться.</i>
<i>Щоб ніхто інший не мав.</i>
<i>Бо ніхто не глядить за All Blacks.</i>
<i>All Blacks сама себе доглядає.</i>

Якщо хочете, щоб діти прибирали за собою, вам потрібно навчити їх розуміти, чому це важливо. Коли прагнете, щоб вони самі себе доглядали, треба навчити їх відчувати гордість і насолоджуватися процесом. А щоб вони підмітали стайні, треба показати їм, що це не просто обов’язок. Це заява про пріоритети. Вияв характеру, відданості й самодостатності — ілюстрація того, чим вони є.

Те, як ми робимо щось одне, показує, як ми робимо все — і це урок, який батьки передають дітям. Залишити безлад — це не просто лишити безлад, а свідчення того, що й у тобі самому — такий самий безлад.