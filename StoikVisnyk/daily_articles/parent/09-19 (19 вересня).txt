<b>19 вересня</b>

<b>ДІЙДІТЬ АЖ ДО ДЖЕРЕЛ</b>

<blockquote>Чи є для молоді кращий спосіб вчитися жити, ніж просто спробувати жити? Думаю, це буде вправою для розуму незгірш за математику.

<i><b>Генрі Девід Торо</b></i></blockquote>

Письменниця Сьюзан Чівер розповідає про Генрі Девіда Торо, який був учителем, перш ніж став великим літератором. Школа, у якій він учителював, була неподалік річки, яка повсякчас надзвичайно хвилювала дітей: і особливо їх цікавило те, що видавало дивні звуки, які йшли від води.

«Ми багато сперечалися, чи було то кумканням жаб, — згадував пізніше один з учнів тієї школи. — А містер Торо спустився до ріки й упіймав трьох маленьких жабок — двох із них він заскочив саме в мить кумкання. Поки він ішов додому, одна з них скрекотала в його капелюсі».

Як гарно, скажіть? Він не став просто відповідати, щоб задовольнити цікавість. А показав дітям, як дійти до самого джерела — продемонстрував важливість допитливості. Торо був майстром таких речей. Наприклад, він вділив кожному учневі маленьку ділянку землі, навчав їх вимірювати її, садити й вирощувати на ній овочі та спостерігати, що відбувається на ґрунті.

Так, ми дуже зайняті. Так, ми багато знаємо. Але не можна просто казати їм те, що знаємо. Варто показувати. Засукати рукави, зняти капелюхи й разом з ними дійти до джерел.