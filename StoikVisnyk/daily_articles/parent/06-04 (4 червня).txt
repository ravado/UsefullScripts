<b>4 червня</b>

<b>БЕРЕЖІТЬ СВОЄ БАГАТСТВО</b>

<blockquote>Найбільшою глупотою є жертвувати своїм здоров’ям заради будь-якого іншого щастя.

<i><b>Артур Шопенгауер</b></i></blockquote>

Авжеж , наше найперше завдання — забезпечувати дітей. Багато працювати. Мудро витрачати гроші. Розважно економити. Відкладати — якщо не на їхнє майбутнє, то принаймні на те, щоб їхні потреби були задоволеними, а сім’я — захищеною в разі важких обставин. Але вся ця робота над фінансовим здоров’ям марна, якщо ми не дбатимемо так само ретельно і про здоров’я ментальне.

Багатство має не тільки грошову форму. Шарламан да Ґод, автор бестселерів і ведучий радіопередачі «Клуб сніданок», популя­ризував поняття ментального багатства . Це ваш здоровий глузд, ваш добробут, ваше щастя. Дуже важко бути хорошими батьками і дбати про дітей, коли ви самі натягнуті мов струна, постійно в депресії, не підтримуєте дружби й інших ресурсів, потрібних для збереження повного ментального здоров’я.

Як ви прагнете захистити свою фінансову заможність, так само маєте берегти й ментальне багатство. Не вважайте змарнованими гроші, витрачені на психотерапію і книжки. Не картайте себе, якщо відмовилися від додаткової роботи через утому. Ваш здоровий глузд, ясність розуму та добре самопочуття — надважливі. Приділяти їм увагу — не егоїзм. Навпаки. Бо ваше завдання — бути найкращими батьками, якими ви тільки бути можете. А це вимагатиме всіх запасів вашого ментального багатства.