<b>14 лютого</b>

<b>НАЙБІЛЬШЕ, ЩО ВИ МОЖЕТЕ</b>

У своїй книжці «Друга гора» (The Second Mountain) Девід Брукс переповідає одну бесіду з колегою. «Я знаю дуже мало щасливих шлюбів, — казав той, — і багато сімей, де батьки люблять дітей».

У таких сім’ях синові або доньці бракує потужного прикладу. «Найважливіше, що батько може зробити для дітей, — сказав якось Говард Гантер , — це любити їхню матір». Відколи він висловив цю максиму, наше поняття сім’ї значно розширилося. Нині існують неповні сім’ї, сім’ї з розлученими батьками, транс­сім’ї, змішані сім’ї, сім’ї зі спільним батьківством, одностатеві й полісім’ї. На всякий колір і смак.

Та суть не змінилася — навіть навпаки: вона тільки стає шир­шою. Найкраще, що ви можете зробити для дитини, — це любити того, з ким привели її у світ. Найкраще, що ви можете зробити для дитини, — любити людину, з якою спільно її виховуєте. Навіть якщо ви більше не разом із цією людиною, навіть якщо ця людина вас глибоко скривдила або й зрадила, — ви маєте любити людину, відповідальну за частину ДНК або особистості вашої дитини. Любіть того, кого люблять ваші діти, — так вони відчують, що їх люблять також.