<b>15 серпня</b>

<b>ЦЕ, МАБУТЬ, НАЙЛЕГША СПРАВА У СВІТІ</b>

Батьківство — справа дуже важка. Дітям потрібна безпека, харчі, найкращі школи й високі оцінки. Ми маємо забезпечувати все це у світі, де діє закон Мерфі, тобто в якому треба оплачувати рахунки й долати свої негаразди, чого ніхто не зробить за нас.

З цього погляду батьківство — неможлива річ із неможливими цілями. Проте з іншого, дуже реального погляду, це насправді найлегша з усіх справ світу. Адже що їм узагалі потрібно? Чого від вас вимагають? Любити їх. Приймати. Підтримувати й заохочувати. Вболівати за них. Бути їхніми найбільшими фанами.

Ніщо — буквально ніщо, крім смерті — не завадить вам робити це. Та справді: хіба в них так важко вірити? Морально підтримувати? Хіба важко іноді нагадувати їм, що вам байдуже до того, що сталося і що подумають інші? Нагадувати, що ви не забули про добро й потенціал, які вони містять у собі?

І ще одне: навіть смерть не завадить вам робити цю справу, бо якщо ви робите її зараз — даєте дітям те, що їм треба, бадьоро, регулярно та щиро, — це залишиться з ними як голос у їхніх головах все їхнє життя й життя їхніх дітей.