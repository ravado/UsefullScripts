<b>1 серпня</b>

<b>ВИ МОЖЕТЕ ЇМ ЦЕ ПОДАРУВАТИ</b>

Джим Вальвано ще не закінчив школу, але вже точно знав, що збирається робити всю решту життя, — і повідомив про це свого батька. Він сказав, що хоче бути не прос­то університетським тренером, а «перемогти в національному чемпіонаті з баскетболу».

Через кілька днів після того, як Джим озвучив батькові свою мрію, той покликав його у свою кімнату. «Бачиш ось ту валізу?» — спитав він, показуючи на багаж, складений у кутку. Збентежений Джим відповів: «Так. А до чого це?» — «Я вже склав речі, — пояснив тато. — Коли ти гратимеш у переможному матчі національного чемпіонату, я буду серед глядачів. Валізу вже спаковано»

«Мій батько, — казав пізніше Джим у своїй промові на церемонії вручення премії ESPY, — зробив мені найбільший дарунок, який одна людина може зробити іншій: він повірив у мене ». А ви подарували це своїм дітям? Наше завдання — підштовхувати дітей до здійснення їхніх великих мрій, заохочувати їх іти за мріями, дати їм найбільший дарунок, який одна людина може зробити іншій: віру. Якщо ви не віритимете в них, то хто тоді?