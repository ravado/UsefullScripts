<b>23 жовтня</b>

<b>НЕ ПОЧИНАЙТЕ ЦЬОГО ЗА НИХ</b>

Генерал Герберт Реймонд Макмастер і його дочка-міленіалка жартома називають молодих людей її віку поколінням «почни чистити мій апельсин». Тобто діти, поруч з якими вона виростала, не могли навіть почистити апельсин, тому батьки починали це за них. Тепер вони стали дорослими й страждають від цього. Бо відколи себе пам’ятали, батьки майже все робили замість них. І проєкти для шкільних наукових ярмарків, зроблені в останню ніч, і суперечки з учителями через (погані) оцінки, які ті діти справедливо заробили, і внесення завдатку за будинок, який їм не по кишені, — Макмастерову доню оточувала вчена безпорадність.

Є безліч причин для такого бульдозерно-вертолітного стилю батьківства: егоцентризм, страх, економічна невпевненість, а ще, звісно, щира любов. Та хоч які почуття за ним були б, результат завжди той самий.

Наше завдання — виростити самодостатніх дітей. Тому нехай вони самі собі чистять апельсини. Це не означає мучити їх, як «бобовий тато», а вчити . Заохочувати. Мати певні очікування. Відпустити й дати їм змогу впоратися самим.