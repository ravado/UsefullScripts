<b>9 травня</b>

<b>НЕМАЄ ЧАСУ БУТИ ПОГАНИМ</b>

Гаррі Трумена якось запитали, чи бував він у дитинстві неслухняним. «Дуже-дужне рідко, — відповів той. — У мене було надто мало часу на таке. Я казав вам, що прочитав усі три тисячі книжок у бібліотеці до своїх чотирнадцяти років». — «А у вашій школі чи по сусідству жили нечемні діти?» — «Так, деякі хлопці були просто жахливими, — сказав він, — але сам я був надто зайнятий читанням, щоб робити шкоду». У вересневому розділі цієї книжки буде ще чимало порад, як корисно рос­тити доброго читача, але Трумен дає нам одну додаткову перевагу вже зараз, у травні: читачі рідко втрапляють у халепи. Вони надто зайняті. Вони вже перебувають у світі високих ставок: у світі легенд, історії й великих романів. То навіщо їм іще творити драму і проблеми в реальності?

Певна річ, діти роблять шкоду з багатьох причин, але «знічев’я» — одна з них, яку можна розв’язати просто зараз. Ознайомте їх зі світом книжок. Мотивуйте і стимулюйте читати. Нехай вони закохаються у ті світи й проводять у них стільки часу, скільки захочуть.

Від того буде менше клопоту і їм, і вам.