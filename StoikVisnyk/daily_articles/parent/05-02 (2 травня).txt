<b>2 травня</b>

<b>ВАШ ХАРАКТЕР ФОРМУЄ ЇХНІЙ</b>

Зображення чорного Cadillac Escalade, що врізався в дерево, облетіло всю країну. Потім почали з’являтися жінки: одна, друга, потім іще й іще. Зрештою він зізнався. Тайґер Вудз визнав, що мав позашлюбні зв’язки з... понад сто двадцятьма жінками.

Це стало новиною майже для всіх. Але ті, хто знав його, не надто здивувався. А хто знав близько, не здивувалися зовсім. Біографи Тайґера Вудза Джефф Бенедикт і Армен Кетеян навіть вдалися до «заяложених штампів», таких як «яблуко від яблуньки...» або «яке коріння, таке й насіння». Роками Ерл Вудз возив свого сина Тайґера на чемпіонати з гольфу по всій країні, «навіть не намагаючись приховати своїх гріхів». Жінки чередою приходили до нього в готельні номери. Він заходив у цілодобові крамнички й повертався з літровими пляшками спиртного в паперових пакетах. Запрошував офіціанток надвір на перекур.

Азартні ігри, офіціантки, подружня невірність — усе це стало частиною Тайґерової вдачі теж. Або радше ці риси він перейняв безпосередньо від батька. Зняв, як копію з креслення. Яблуко недалеко відкотилося від яблуньки, бо та яблунька його породила.