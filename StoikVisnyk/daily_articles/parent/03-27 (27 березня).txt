<b>27 березня</b>

<b>БУТИ АМБІТНИМИ НЕ ЗАБОРОНЕНО</b>

Є речі , яких ви прагнете в житті. Можливо, написати книжку або заснувати власну компанію. Або перемогти в чемпіонаті чи стати президентом. Але бути хорошими батьками ви теж, вочевидь, хочете, — і це робить більше важко досяжними інші цілі.

Що це: моральна скрута? «Вибір Софі»? Чи можливо прагнути бути чудовим татом або мамою й водночас бажати особис­тих досягнень — і в усьому досягти успіху? Чи маємо ми пожертвувати чимось, як показує нам історія життя судді Ґінз­бурґ і рання кар’єра судді О’Коннор?

Більшу частину історії людства саме жінки відчували цю напругу суперечливих бажань і саме вони мусили робити вибір між одним та іншим. Водночас татів заохочували — навіть чекали від них цього — шукати самоствердження і визнання за межами дому, бо для чоловіків синонімом доброго батьківства був професійний успіх.

У міру еволюції суспільства кожен з батьків мусив відчути на собі тягар служби двом панам — навіть прем’єр-міністри й міль­ярдери.

Марґарет Тетчер, перша жінка — прем’єр Сполученого Королівства — в автобіографії цитує Айрін Ворд, одну з перших британських політикинь:

Дім мусить бути центром життя, але не межею прагнень.

Ви можете мислити широко. Вам не заборонено робити кар’єру і бажати досягти успіху в ній. Ви можете прагнути змінити світ. Бо вашими справами — якщо ви відкриваєте їх і ділитеся ними — ви допомагаєте дітям пізнавати вас і весь світ. Ви навчає­те їх наполегливої праці, правильних учинків, розкриттю свого потенціалу та служінню людям.