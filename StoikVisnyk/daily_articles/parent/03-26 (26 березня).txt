<b>26 березня</b>

<b>ОСЬ ЩО ВИ ДЛЯ НИХ ОЗНАЧАЄТЕ</b>

Шон Леннон , єдиний син Джона Леннона та Йоко Оно, виростав без батька. Життя Джона трагічно обірвалося від руки вбивці на подвір’ї нью-йоркського будинку, коли Шонові було тільки п’ять років. Проте той короткий час, проведений з батьком, сформував Шона як людину.

В інтерв’ю Маркові Марону Шон розповів, що майже щодня хтось підходив до нього й казав щось на зразок: «Ти не уявляєш , як багато твій батько означав для мене» або «Ти й гадки не маєш , якою важливою для мене є музика твого батька».

Такі заяви звучать дивно, пояснював Шон, бо він це, певна річ, уявляє. Джон Леннон і його музика ще важливіші в житті самого Шона. Бо Джон Леннон був його батьком. Бо він повністю віддав себе стосункам з ним від першої хвилини життя хлопчика. Бо музика Джона — єдиний спосіб для сина вряди-годи поговорити з татом.

Усім батькам варто прийняти цю істину серцем: навіть найславетніші музиканти всіх часів цінніші для своїх дітей як батьки, ніж як митці для світу. Байдуже, яка важлива наша робота, якими заможними вона робить нас або що вона означає для мільярдів людей — ніщо й ніколи не затьмарить того впливу, який ми маємо на своїх дітей.