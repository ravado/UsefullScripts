<b>15 грудня</b>

<b>КОЖНА МИТЬ ОДНАКОВО ЦІННА</b>

<blockquote>Завжди міцно тримайтеся за теперішній час. Кожна ситуація, ба навіть кожна мить, мають нескінченну цінність, бо вони репрезентують вічність.

<i><b>Ґете</b></i></blockquote>

Коли треба оплатити рахунки, перечекати затор, заспокої­ти немовля з кольками або бунтівного підлітка, буває важко відчути такі миті як дар. Та насправді вони також дивовижні. І за них, як казав Ґете, варто міцно триматися.

У цьому й полягає суть батьківства. Воно відбувається зараз. Воно в усьому, що ви робите цієї миті. Завжди.

Везете їх до школи. Складаєте випрані речі. Насолоджуєтеся тишею перед їхнім просинанням. Вкладаєте їх у ліжко, коли вони раптом прокинулися серед ночі. Гнівно відсилаєте їх у їхню кімнату. Забираєте в них телефон, бо оцінки в школі з’їхали. Усе це — одне . Це частини вашої праці. І кожна із цих митей прекрасна. Кожна з них — дар.

Усі ці речі відбуваються зараз . Вони даровані вам безпосередньо цієї миті.