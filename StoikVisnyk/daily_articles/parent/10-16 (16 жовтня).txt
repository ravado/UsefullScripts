<b>16 жовтня</b>

<b>У ВСЬОМУ Є ДОБРО</b>

Іноді батьківство здається постійним переходом з однієї скрути в іншу. Одна дитина захворіла. В іншої проблеми в школі. Щойно подзвонив сусід, який учора побачив, як ваш син кидав каміння в його будинок. Вашу дочку булять у школі. Схоже, сьогодні вся сім’я дуже-дуже запізниться на футбольний матч.

Ох. Це нестерпно. Просто жах. Аж руки опускаються.

У такі миті слід згадати слова Лори Інґоллз Вайлдер :

В усьому є добро — лише пошукай його.

Якщо ми як батьки вбачатимемо в усьому, що падає на нас, лише проблеми й тягар, то ми вигоримо... швидко. Та якщо натомість знайдемо в кожній із цих бід щось добре й зосередимося на можливостях, які дає нам кожна перепона, то не тільки точно їх подолаємо, а й станемо кращими батьками.