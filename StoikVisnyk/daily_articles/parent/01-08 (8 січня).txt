<b>8 січня</b>

<b>ЯК ВИ ВТІЛЮЄТЕ ВЛАСНІ ЦІННОСТІ?</b>

Першого квітня 1933 року, невдовзі після приходу до влади в Німеччині, нацисти оголосили бойкот усім єврейським бізнесам. Таким було перше переслідування, згодом їх стало безліч. І дуже багато матерів та батьків, які раніше навчали своїх дітей завжди чинити правильно, легко долучилися до цього бойкоту.

Але, звісно, не всі. Не долучилася, наприклад, 99річна бабуся Дітріха Бонгеффера . Того дня вона вийшла на закупи й не стала слухати нічого про те, чий бізнес можна, а чий не можна підтримувати. Вона з онуком мовчки й спокійно проходила повз нацистські загони, що вишикувалися перед єврейськими крамницями, і купляла собі що й у кого хотіла. Те, як вона «гордо крокувала повз нацистських мавп», стало в родині Бонгефферів «утіленням цінностей, якими вони прагнули керуватися в житті».

Це втілення не минуло для Дітріха дарма: через десять років після того він загинув, намагаючись вчинити замах на Гітлера. Він був пастором і мав численні можливості втекти з Німеччини та жити в мирі й на свободі в Лондоні або Америці, проте залишився. Приклад бабусі став для нього дороговказом — дав зрозуміти, як жити за своїми цінностями.

Нехай так буде й у вас з вашими дітьми, хоч би що — велике або мале — готувало їм майбуття.