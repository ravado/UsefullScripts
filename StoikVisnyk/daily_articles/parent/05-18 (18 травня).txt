<b>18 травня</b>

<b>НАВЧІТЬ ЇХ РОБИТИ ПРАВИЛЬНЕ</b>

<blockquote>Просто робіть те, що є правильним. Усе інше неважливе.

<i><b>Марк Аврелій</b></i></blockquote>

У чудовому комічному романі «Чоловік на ім’я Уве» (A Man Called Ove) є сцена, де головний герой у юнос­ті працює разом з батьком у залізничній майстерні. Коли вони разом з іншим робітником Томом прибирають вагон, то раптом знаходять портфель, забутий якимось пасажиром. Перша реакція Тома — забрати його собі — дивує Уве. Буквально через кілька секунд Уве знаходить гаманець, який забув інший пасажир.

Аж тут у вагон заходить батько Уве й питає, що хлопець збирається робити з гаманцем. Уве пропонує віднести його у бюро знахідок, куди за ним швидко приходить власниця. «Небагато людей повернули б таку суму грошей», — каже вона. «Ну, — відповідає батько, — небагато людей знають, що таке порядність». Увечері Уве питає батька, чому той не розповів начальникові про вкрадений Томом портфель. Тато хитає головою й каже: «Ми не з тих людей, хто переповідає, що зробили інші».

В обох випадках батько демонструє синові, чим є порядність. Порядність — це твої вчинки . Але не стандарт, який ти нав’язуєш іншим. Порядність — це те, як ви вчиняєте зі знайденими грішми. Як виховуєте своїх дітей. Нею не вихваляються, про неї не пліткують. Її втілюють і нею живуть.