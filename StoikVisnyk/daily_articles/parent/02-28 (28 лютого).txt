<b>28 лютого</b>

<b>ЛЮБОВ — ЦЕ НЕ ПЕРЕМОЖНИЙ МАРШ</b>

<blockquote>Життя — це воєнний похід і далека подорож.

<i><b>Марк Аврелій</b></i></blockquote>

Леонард Коен , батько двох дітей, казав, що любов — це не переможний марш, а холодна сумна «алілуя».

Ці слова не мають на меті відмовити вас від батьківства. Ви вже купили цей квиток і вирушили в подорож. Це лише нагадування: якщо ви чекаєте на нескінченну низку святкових миттєвостей, то дурите самих себе й готуєте собі безліч розчарувань. Якщо ви порівнюєте своє життя з тим, яке спостерігаєте по телебаченню, то ви несправедливі до себе.

Це все нелегко. Дуже нелегко. Будуть сумні моменти. Такі, коли ви самі не розумітимете, що робите, і вам здаватиметься, що ви — взагалі найгірші. Але ви маєте йти вперед. Здаватися не можна. Для відчаю місця немає.

Бо вони сподіваються на вас.