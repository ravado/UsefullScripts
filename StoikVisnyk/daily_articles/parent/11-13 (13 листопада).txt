<b>13 листопада</b>

<b>ПОЛЮБІТЬ БУТИ ЇХНІМ ШОФЕРОМ</b>

Я що , — запитує у своїх дітей багато батьків, — ваш персональний шофер? Я тобі убер чи як?» Таке обурення можна зрозуміти: це надокучає — всюди возити свою дитину. Спершу до школи. Потім до приятеля. А там ще й на футбол. Іноді навіть здається, що все батьківство — це суцільне возіння свого малого містом і околицями... до того ж безплатно.

Але спробуйте побачити в цьому не обов’язок, а дарунок. З кількох причин. Перша: двадцять хвилин разом у машині — це ваш спільний час, який запам’ятовується назавжди.

Друга: як часто вам іще випадає така уважна аудиторія? Вас замкнули разом у металевій коробці. Це пречудово! Вам же саме цього й треба, хіба ні? Чудовий шанс налагодити зв’язок. Провес­ти весело час. Користуйтеся!

Третя: батьки старших дітей вам можуть впевнено сказати, як щось наче змінюється, коли дитина сидить у машині разом з вами. Раптом ви перестаєте бути батьками. І стаєте просто товаришами. В авто дитина казатиме й ділитиметься такими речами, яких із неї більше ніде не витягнеш. Або ще краще: коли на задньому сидінні опиняється друг або подруга вашої дитини, ви опиняєтеся на другому плані й маєте чудову нагоду поспостерігати, як ваша дитина поводиться з іншими. Ви дізнаєтеся про свого сина або свою доньку таке, чого інакше ніколи не знали б. Побачите, які вони насправді, чого вони самі ніколи не оповіли б словами.

Возити вашу дитину — привілей. Велика можливість. Не скаржтеся на неї. Зголошуйтеся щоразу, за кожної нагоди!