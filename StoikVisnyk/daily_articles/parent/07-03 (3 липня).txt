<b>3 липня</b>

<b>ВИ МАЄТЕ ДОПОМОГТИ ЇМ ВІДКРИТИ ЦЕ</b>

Майже кожна талановита й успішна людина може пригадати, як уперше постала перед тим, що згодом стало її справою . У книжці «Майстерність» (Mastery) Роберт Ґрін вивчає численні дивовижні приклади, як деякі з найвидатніших людей світу відкрили своє покликання. Наприклад, як Марта Ґрем вперше побачила виставу балету або батько Альберта Айнштайна подарував йому компас у його п’ять років:

Хлопчик був миттю зачарований тим, як стрілка змінює напрямок, коли компасом рухають. Думка про наявність невидимої оку сили, що впливає на стрілку, пронизала його до глибини.

В основі більшості таких історій лежать кілька ключових складників: талант, відкритість, допитливість. І нерідко, звісно, батьки, які активно ознайомлювали дитину з різними речами світу.

Ваші діти мають самі з’ясувати, що вони хочуть робити в житті. Батьки не можуть і не мають примушувати дитину до будь-яких інтересів. Але вам слід, надто поки діти ще малі, відкрити їм очі, додати в це рівняння фактор щасливої випадковості й показати якнайбільше можливостей, які пропонує життя.

Дайте їм побачити світ. Допоможіть їм відкрити своє.