<b>25 грудня</b>

<b>ТАКИЙ ПОДАРУНОК ВИ МОЖЕТЕ ЗРОБИТИ СОБІ (ТА СВОЇЙ СІМ’Ї)</b>

Коли ви були малі, то єдине, чого ви хотіли на Різдво, були подарунки. Тепер, коли ви старші й у вас є діти, вам на Різдво потрібні вони. Їхня присутність удома на свята.

Пол Орфалі, засновник компанії Kinkos, вартий сотень мільйонів доларів. Та коли в нього запитують про багатство, Орфалі не говорить про придбання дорогих речей, створення великої компанії чи екзотичні вакації. Його слова такі: «Знаєте, в чому полягає успіх? Це коли ваші діти хоч і стали дорослими, проте й досі хочуть бути з вами. Скільки людей у світі накопичили багато матеріального достатку, але діти до них на свята не приїжджають? Ну справді ж!».

Успіх, як ми вже казали, — це багато людей за столом. Під кінець життя батьківський успіх вимірює родина, яка збирається разом, проводить час разом і хоче бути поруч з вами.

Тож нині, на Різдво й у весь святковий сезон, поміркуйте, як досягти такого успіху. Подумайте про вибір, який ви робите разом з дітьми, внаслідок чого вони бажатимуть прилетіти зі своїх домівок до вас, коли стануть старшими й матимуть власні сім’ї. Подумайте про дар, який ви їм даєте зараз — вашу любов, підтримку, присутність, — щоб у майбутньому одержати як подарунок омріяних людей за столом.