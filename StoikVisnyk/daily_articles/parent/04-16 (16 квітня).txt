<b>16 квітня</b>

<b>ЦЕ РОЗВ’ЯЗУЄ БІЛЬШІСТЬ ПРОБЛЕМ</b>

Кожен досвідчений батько й досвідчена мати знають про існування чарівної панацеї, що зветься їжею .

Чому ваша дитина кричить? Чому тероризує брата або сестру? Через що не може зосередитися на уроках під час навчання вдома? Чому не може заснути? Від чого в підлітка перепади настрою?

Відповідь напрочуд очевидна: дитина голодна. Голодна, а тому й сердита . Але не усвідомлює цього .

Матері багатьох поколінь завжди носили в сумці щось смачненьке. Бо це розв’язує багато проблем. Гамує більшість роз’ятрених нервів. Дарує спокій у найважчих ситуаціях.

Хтось вічно забуває поїсти. Нагодуйте його. Спитайте, чи не голодний він. Нагадайте, що голодний. Організуйте чіткий розклад харчування. І побачите, що станеться.

І ще одне: коли ви дратівливі, змучені, тривожні й постійно сваритеся з дітьми й чоловіком або дружиною — ви, ймовірно, теж робите це через голод. У 2014 році дослідники з Університету штату Огайо з’ясували, що більшість сварок у подружжях стається тому, що один з двох — голодний. Тобто більшість дорослих проблем можна розв’язати одним з трьох засобів: прогулятися, п’ять разів глибоко вдихнути, перекусити.