<b>16 лютого</b>

<b>НЕХАЙ ГОЛОВНЕ БУДЕ ГОЛОВНИМ</b>

<blockquote>Більшість із того, що ми кажемо й робимо, — не надто важливе. Приберіть це все — і матимете більше часу та спокою. Будь-якої миті ви можете запитати себе: «А це справді потрібно?».

<i><b>Марк Аврелій</b></i></blockquote>

Є чудова приказка: «Головне — зробити так, щоб головне лишалося головним» .

Усяка сім’я, всяка людина, звісно, вважає головним щось своє. Та якщо узагальнити, то найважливішим для батьків є виховати добре сформованих, самодостатніх, чемних і щасливих дітей. Головне — не вища освіта. Не виростити собі партнера для юридичної фірми. Не мати завжди чистий і прибраний дім. Не перемогти у змаганні з іншими батьками. Не оцінки й не продовження вашої справи. Не дитина, яка стала капітаном футбольної команди чи віртуозом-віолончелістом.

Головне — щоб вони були здоровими, підготовленими до жит­тя, мали певні цінності, відчуття того, ким вони є й чому хочуть присвятити життя. А най-най-найголовніше з усього для вас — любити їх, а для них — відчувати вашу любов .