<b>8 лютого</b>

<b>ВОНИ НЕ МУСЯТЬ БУТИ ВАШОЮ ГОРДІСТЮ</b>

<blockquote>Більшість людей пишається не тим, що викликає повагу, а геть непотрібними речами.

<i><b>Лєв Толстой</b></i></blockquote>

Ми кажемо це ледь не щодня. До того ж від щирого серця. «Малий, зроби так, щоб я тобою пишався», — напучуємо ми їх перед виходом на футбольне поле. «Будь нашою гордістю», — перед від’їздом у коледж. І коли їм вдається щось визначне, ми їх винагороджуємо й наче повідомляємо, що місію виконано — тепер ми ними пишаємося.

Ми робимо так для мотивації. Прагнемо (іноді несвідомо), щоб вони стали відповідальними. Але чи саме так це варто робити? Чи не означає це, що вони опиняються перед нами в боргу? Що наша підтримка не є беззастережною й безумовною? Що ми ними не пишатимемося, якщо вони не заб’ють гол, не потраплять у список відмінників або не матимуть літньої інтернатури?

Наші діти нічого нам не винні. Зрештою, вони не просили їх народжувати. Це ви завинили перед ними, бо обрали привес­ти їх у світ.