<b>30 червня</b>

<b>ОСЬ ЯК ВИ МОЖЕТЕ ПОМОГТИ ІНШИМ БАТЬКАМ</b>

Є ви як професіонали та ви як батьки. І ці дві сутності важливо не змішувати. Для цього навіть придумали спеціальні терміни: «особисті кордони», «баланс роботи й життя». І правильно, що коли ми вирушаємо додому, то намагаємося залишити всю роботу в офісі.

Та є один спосіб, щоб допомогти іншим батькам (або майбутнім). Ідеться про те, щоб не залишати наших дітей удома — переносно кажучи. Говорити про дітей, вішати їхні фото на стіну на роботі, бути чесними й прямим в намаганнях збалансувати кар’єру і сім’ю — так ми допомагаємо одне одному.

Надто довгий час батьки страждали мовчки. Їх переповнювали й пекли зсередини їхні проблеми. Вони боролися з пріоритетами. Бентежилися, дратувалися, не розуміли, що їм у біса робити. І все це вони робили наодинці, навіть якщо за сусіднім столом людина проходила через таке саме пекло, навіть якщо їхній начальник мав усі ті самі клопоти з дітьми.

Ми допоможемо одне одному, якщо покладемо цьому край. Допоможемо батькам серед наших колег, якщо створимо середовище, де все відкрите й надійне, де можна перестати прикидатися, ніби ми не стараємося робити дві роботи одночасно й досягати успіху в обох.