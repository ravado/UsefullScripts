<b>5 жовтня</b>

<b>НЕ БУДЬТЕ ТАКИМИ</b>

На початку 2021 року батьки у всьому світі розкритикували музиканта Джона Родеріка через цілковито абсурдний випадок у вихованні його дитини.

Донька хотіла їсти. Він був зайнятим. Вона хотіла розігріти собі бобів. Він сказав, щоб вона зробила це сама. Поки він складав у кімнаті пазл, дівчинка мучилася з ключем для бляшанок. Вона довго, дуже довго намагалася відкрити боби. «Відкрий мені, будь ласка, бляшанку», — попросила зрештою батька. Але він вирішив зробити з цього урок. Вона продовжила спроби. Він робив різні прогнози (і твітив про них). Так тривало приблизно шість годин, доки дівчинка нарешті відкрила банку.

Родеріка за це прозвали «бобовим татом». Є відмінність між батьком, який підтримує дитину, і бобовим татом. Між тим, щоб дати дитині самій упоратися із завданням, щоб удосконалитися, і між тим, щоб кинути її на ці муки заради вірусних твітів.

Ні, ми не маємо відкривати для них кожну бляшанку. І також не маємо залишати їх напризволяще на шість годин. Втрутьтеся, покажіть їм, як це — бути самодостатніми. Покажіть, як працює цей клятий консервний ключ! Почніть відкривати бляшанку, а вони нехай доведуть справу до кінця.

Будьте поводирем. І не ставайте бобовим татом.