<b>23 січня</b>

<b>ЖИВІТЬ ЗА СВОЇМИ ПРИНЦИПАМИ</b>

Є кілька базових правил батьківства, які всі ми знаємо і хочемо, щоб діти їх наслідували. Це і працьовитість, і чесність, і наполегливість, і порядність, і знання меж. Ви їх знаєте — це основи всіх основ.

Є ще мільйон інших, які ми вважаємо обов’язковими для виховання. Деякі з них давно стали банальностями, звичайними трюїзмами — а причина цього в тому, що ми вважаємо за необхідне щодня їх повторювати, від дитини до дитини, з покоління в покоління. А ось про що менше задумуємося, то це про те, чи живемо ми самі за тими принципами, які проповідуємо, чи дотримуємося їх. Як пояснив одного разу мільярдер Чарльз, головний урок, який він виніс із дуже практичного за стилем виховання свого батька, був таким: не намагайтеся прищепити дітям ті принципи, за якими самі не живете .

Можна довго говорити з дітьми про повагу до інших, а потім телефоном грубо насварити працівника клієнтської служби. Можна барвисто змальовувати, як важливо знайти собі покликання до душі, — і все їхнє дитинство пропрацювати на ненависній, хоч і добре оплачуваній роботі. Не можна казати дітям, що сім’я — найважливіша, якщо цього не видно з ваших учинків.

Не можна просто повчати дітей. Треба самим жити за принципами, які ви їм навіюєте.