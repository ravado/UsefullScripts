<b>23 вересня</b>

<b>НІКОЛИ НЕ СМІЙТЕСЯ З НИХ ЧЕРЕЗ ЦЕ</b>

Ваші діти робитимуть багато смішного. Вони шпортатимуться й падатимуть — і так, іноді це вас веселитиме. Ви їх вряди-годи дражнитимете. Вони припускатимуться абсурдних помилок. А потім самі зі сміхом озиратимуться на кумедних себе з минулих років. Так у вас з’являтимуться численні сімейні жарти.

Це все добре. Це чудово. Це зв’язує людей між собою — змога давати копняки одне одному, поділяти спогади й досвід.

Один з біографів Гаррі Трумена зазначав: «Президент неправильно вимовляв низку слів, що мене направду бентежило. А згодом я збагнув, що ці слова він часто читав, але дуже рідко промовляв уголос, — а деякі взагалі ніколи раніше не вживав».

Дуже важливо, щоб у вашому домі був безпечний простір для мовленнєвих помилок. Не змушуйте їх соромитися через читання й інші теми, що перебувають поза їхньою зоною комфорту. Так вони ростуть. Піддражнюйте їх з різних приводів, але не через помилки у словах. Поважайте це. І заохочуйте... А якщо прагнутимете розв’язати цю проблему, почніть із розширення власного лексикону!