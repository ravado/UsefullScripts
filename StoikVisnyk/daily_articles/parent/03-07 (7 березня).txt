<b>7 березня</b>

<b>ЯК ВИ НАПОВНЮЄТЕ ЇХНЮ СКАРБНИЧКУ?</b>

<blockquote>Щодня у своєму житті ви поповнюєте скарбничку спогадів своїх дітей.

<i><b>Чарльз Свіндолл</b></i></blockquote>

Згадайте власне дитинство. Що ви з нього пам’ятаєте? Чи це визначні моменти? Знаєте, оті, сплановані. Ті, що в календарі. Чи це лише різдвяні ранки? Щорічні весняні канікули? Пікніки на День незалежності?

Чи ваші спогади звичайні й повсякденні?

Вам, напевне, пригадуються розмаїті дрібні випадки вашого дорослішання. Те, як ви сиділи на передньому місці в машині поруч з татом під час довгої поїздки. Як ходили на піцу після тренування з футболу. Як прокидалися від денного сну, спускалися у вітальню й дивилися з батьком матч. Пригадуються маленькі поради. Як ви думали, що батьки на вас сердитимуться, а вони вас натомість обіймали.

Так само інші крихітні моменти залишили у вас глибокі рани. Почуття покинутості. Те, як на вас кричали, бо ви залишили взуття у вітальні. Як мама одного разу не вступилася за нас. Відчуття мовчазної напруги між батьками за вечерею.

Сьогодні ви робите безліч дрібних внесків у скарбничку пам’яті ваших дітей. Яким буде їхній рахунок?