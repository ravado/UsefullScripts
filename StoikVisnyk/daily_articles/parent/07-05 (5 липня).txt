<b>5 липня</b>

<b>ЗАПИТАЙТЕ, ЧИ ХОЧУТЬ ВОНИ НАВЧИТИСЯ</b>

Артур Еш став блискучим тенісистом і палким борцем за громадянські права внаслідок одного запитання. Якось, коли йому було сім років, він сидів у парку міста Річмонд у Вірджинії та споглядав тренування видатного чорношкірого тенісиста Рона Черіті. Батько Еша був наглядачем парку й часто залишав сина бавитися на самоті, поки працював. Після години занять Рон зробив перерву й підійшов до хлопчика. «Ти хотів би навчитися так грати?» — лагідно запитав він. Це прос­те і щире запитання назавжди змінило Еша й увесь світ тенісу.

«Отак просто, — згадував Еш, — моє життя перемінилося». А скільки ще життів зазнали схожого перетворення? І все завдяки дорослому, який знайшов час і звернув увагу на зацікавленість дитини; який мав досить терпіння, щоб ознайомити її з чимось; мав волю навчити її певного вміння або ремесла?

Звісно, ми не можемо покладатися лише на добро випадкового незнайомця. Знайти час і показати це дітям — наше , батьківське завдання. Ми маємо роздмухати цю іскру допитливості в гаряче полум’я любові, скерувати їхню енергію до продуктивної мети. Нам треба навчити їх.

Особливо це стосується того, про що вони бояться запитати або не знають як. Саме там часто ховається магія.