<b>7 листопада</b>

<b>МАЄ БУТИ НАДІЯ</b>

<blockquote>У вас має бути надія. Ви маєте бути оптимістами, щоб рухатися вперед.

<i><b>Джон Льюїс</b></i></blockquote>

У вашому житті багато чого відбулося. Це природно зарядило вас цинізмом щодо певних речей: політики, стосунків, інших людей. Чимало подій відбулось і в історії. Тому жоден з тих, хто прочитав бодай одну книжку, не зможе відмахнутися від думки, що у світі було сказано багато брехні, багато разів відбувалися жахливі підтасовки, й усе це доклалося до халепи, у якій ми зараз перебуваємо.

Але знаєте що? Тепер у вас є діти й вам не випадає бути сердитим циніком. Бо тепер ви відповідальні за виховання наступного покоління.

Ви неодмінно мусите дати дітям надію. Так пояснити їм світ, щоб це дало їм наснагу діяти й показало, що прогрес є (і був) можливим. Що попри все погане, що є у світі, у нього, як пише поетеса Меґґі Сміт, досі хороший кістяк . Ми маємо, каже нам вона, як добрий агент з нерухомості, переконати дітей, що ті зможуть перетворити світ на щось чудове. Покажіть їм, що вони можуть змінити його, а тоді оснастіть їх вміннями, ресурсами й відповідальністю, потрібними для цього.

Навчіть їх, що у світі немає нічого й нікого невиправного.