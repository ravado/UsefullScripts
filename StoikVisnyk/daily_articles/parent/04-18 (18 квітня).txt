<b>18 квітня</b>

<b>ОСЬ ВАШ ВОРОГ</b>

<blockquote>Не бійтеся позбуватися всього того, що відвертає вашу увагу.

<i><b>Лєв Толстой</b></i></blockquote>

Вашу увагу відвертає дивний лист, що прийшов на робочу пошту. Ви в поганому гуморі через щось, що недавно побачили. Почуваєтеся ні в сих ні в тих, бо хтось вам щось сказав. І що? Через це страждають ваші діти. Бо вони отримують тільки 50 відсотків вас за вечерею, бо ви наче й удома, та насправді ні .

Заклопотаність — ворог доброго батьківства. І знаєте, що в цьому найгірше? Діти її відчувають. Вони є одночасно губками, які все вбирають, і люстрами, що все відбивають, — до того відбивають дуже невтішно. Коли вони казяться, влаштовують безлад, кусають братів і сестер, фарбують волосся в рожевий колір — це саме воно. Діти відчувають вашу енергію й реагують на неї.

Сумна істина в тому, що більшість речей, які викликають нашу заклопотаність, насправді неважливі. Ми віддаємо вільний простір наших думок якомусь дурневі з роботи. Ми занурюємось у твіттер і думскролінг . Нам насправді не треба так часто перевіряти пошту. Бентежитися про гроші ніколи не поможе розв’язати проблеми з ними.

Усе це треба якомога далі відштовхнути від себе. Щоб бути присутніми й терплячими. Бути батьками .