<b>5 листопада</b>

<b>ВИ НАВЧАЄТЕ ЇХ БУТИ ВДЯЧНИМИ?</b>

Ваші діти мають бути вдячними. Звісно, не мамі й татові, адже ви просто робите свою роботу. Ви зобов’язані перед ними біологічно та юридично . Діти мають бути вдячними за все . Як і кожен з нас. Навіть те, що ми зараз живемо, — велика дивовижа. Шанси, що ми могли народитися саме тут і саме тими, якими є, астрономічно малі.

Тому дуже важливо навчати дітей вдячності. Джейсон Гарріс, генеральний директор відомої рекламної агенції Mekanism і автор книжки «Душевне мистецтво переконувати» (The Soulful Art of Persuasion), пропонує цікавий спосіб навіювати вашим дітям вдячний погляд на світ. Ось що він пише:

Щонеділі ввечері запишіть у зошит три речі, за які ви особисто вдячні. Звісно, це аж ніяк не геніальна революційна ідея... Проте таке заняття сильно вплинуло на мене та моїх дітей. Воно наче перезапускає вас і готує до нового тижня... Корисним у веденні таких записів є те, що ви завжди можете зазирнути на попередні сторінки і прокрутити в пам’яті справді важкі дні... Тримаючи думки про вдячність на поверхні свого ментального життя, ви краще розумітимете, що хай які негаразди сталися нині, загалом у житті значно більше позитивних подій.

Чудово. І було б іще краще, якби більше дорослих узяли це собі за звичку і привчили до цього дітей.