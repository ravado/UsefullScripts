<b>2 липня</b>

<b>ДОПОМОЖІТЬ ЇМ СТАТИ СОБОЮ</b>

<blockquote>Багато батьків готові зробити для своїх дітей усе, крім дати їм змогу бути собою.

<i><b>Бенксі</b></i></blockquote>

Брюс Спрінгстін в автобіографії згадує, як у віці семи років побачив виступ тоді ще не всім зрозумілої рок-зірки Елвіса Преслі на телешоу Еда Саллівена:

Я сидів, наче приклеєний, перед телевізором, і мій мозок палав. Я мав такі самі дві руки, дві ноги й пару очей. Вигляд у мене був кепський, але я збагнув, чого саме мені бракувало.... ГІТАРИ!

Наступного дня я вблагав маму відвести мене в музичну крамницю Diehl’s Music на Саут-стріт у Фріголді. Купити гітару ми не змогли, тому взяли її напрокат.

Наше завдання як батьків — не зліпити з дітей наших наступників або суперзірок. Ми маємо допомогти їм бути тими, ким їм судилося стати. Провести їх перед розмаїтими речами, дати їм змогу віднайти своє правдиве зацікавлення й підтримати в усьому. Не тиснути на них і не критикувати. Нам треба вірити в них, підбадьорювати їх, пишатися ними... а також бути готовими підхопити їх, якщо вони впадуть або зазнають невдачі на шляху до становлення тими, ким вони мають стати.