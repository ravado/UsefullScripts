<b>1 травня</b>

<b>ЦЕ ПЕРЕДРІКАЄ ВСЕ</b>

<blockquote>Характер — це доля.

<i><b>Геракліт</b></i></blockquote>

Те, ким людина є, визначає те, що з нею відбуватиметься і що вона зможе зробити в житті. Так буває у спорті. У політиці. І в бізнесі. Талант, мотивація, потужність системи навколо особи не надто важливі — бо зрештою все вирішує характер. Його не можна сховати. Як і чимось компенсувати.

Він завжди вийде назовні.

Ваша праця як батьків — намагання створити для дітей кращий світ і виростити їх хорошими — полягає в тому, щоб цінувати характер. Навчити дітей їхнього характеру. Змоделювати його для них. Дати їм винагороду, коли побачите в них характер. Так, ви хочете, щоб вони були розумними, цілеспрямованими, творчими й працьовитими. Але всі ці риси нічого не варті, якщо їх не тримає сильний характер.

Ціну, яку доводиться платити за ігнорування цього факту, ми бачимо зараз майже в кожній життєвій ситуації. Ми маємо це виправити. І починати треба удома.