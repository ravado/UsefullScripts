<b>18 грудня</b>

<b>ГЛЯНЬТЕ НА ЦЕ ОТАК</b>

Наприкінці книжки мемуарів Джона Ґюнтера про коротке життя його сина «Смерте, не смій гонорувати!» (Death Be Not Proud) Джонова дружина Френсіс пише: «Джонні п’ятнадцять місяців помирав від пухлини мозку. Йому було сімнадцять років. Я жодного разу не поцілувала його на ніч, не спитавши себе подумки, чи побачу сина живим наступного ранку. І щоранку вітала його так, наче він знову народився на світ, наче я знов одержала цей Божий дар. Кожен день цих п’ятнадцятьох місяців був благословенням».

Сподіваюся, ніхто з нас не зазнає того, через що пройшла ця сім’я. Але ми можемо й мусимо робити так, як вони. Бо ми нічого не знаємо наперед. То чи не краще дивитися на це саме так: кожен день з ними поруч — це дар і відтермінування, а не обо­в’язок?

Хай цей вечір буде таким, наче ви бачитеся востаннє. Вбирайте його. Цінуйте. Будьте всім тим, чого вони потребують. А наступного ранку встаньте й дивуйтеся, будьте вдячними та благословенними милістю ще однієї спроби. І живіть так усе життя.