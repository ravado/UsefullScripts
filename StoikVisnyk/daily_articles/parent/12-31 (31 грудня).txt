<b>31 грудня</b>

<b>ПОЧНІТЬ ЗАНОВО, ПОКИ МОЖЕТЕ</b>

Кожна стрижка, кожен комплект одягу більшого розміру, кожне весняне прибирання, кожен початок нового спортивного сезону маркують плин часу. Усі ці події наближують нас до того, чого ми боїмося найбільше: діти виростуть і покинуть нас, ми попрощаємося з ними навіки.

Але ця думка не повинна наганяти на вас тугу. Хай вона не позбавляє радості весняні дні. А навпаки допомагає насолодитися ними — тут і зараз. Вона нагадує нам, як це важливо... і які прекрасні можливості це дає.

Як пише Філіп Ларкін у чудовій поезії «Дерева» про те, що говорить нам земля щороку навесні:

<i>Минулий рік помер, помер —</i>
<i>Все знову заново тепер.</i>
Минуле — це минуле. Рік закінчився назавжди. Скільки часу попереду — ніхто не знає. Але зараз є зараз. Стараймося не відволікатися, не зациклюватися й не бути надто заклопотаними. Спробуймо перевиховати самі себе задля тієї мети, з якою ми тут, — батьківства, нашого головного завдання. Почнімо знову заново.

Радіймо весні з усіма її принадами. Бо коли весна вмирає й перетворюється на літо, те саме трішки відбувається і з нами — також змінюється й один з багатьох сезонів, які ми проведемо з нашими дітьми.

Tempus fugit .