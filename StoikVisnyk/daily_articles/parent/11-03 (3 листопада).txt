<b>3 листопада</b>

<b>ОСЬ ЧЕРЕЗ ЩО ВАРТО РАДІТИ</b>

Іноді вам як батькам буває важко виявити свої почуття. І не тому, що від батьків чекають стриманості й закритості, а тому, що ці почуття надто сильні й складні. Це бурхливий потік розмаїтих емоцій: любові, радості, страху, безглуздя, ви­снаження, відповідальності, мотивації та первинної приязні.

Ніхто вас до такого не готував... і перед нічим схожим ви раніше не поставали. Як виявити це все? Як дати рідним зрозуміти, щó вони для вас означають? Як вони змогли так заволодіти вами, стати для вас усім ?

Можливо, вам допоможе цей діалог із «Хлопчика, Крота, Лиса та Коня» (The Boy, the Mole, the Fox and the Horse) .

— Іноді я хочу сказати, що люблю вас усіх, — каже Кріт, — але мені важко.
— Справді? — питає Хлопчик.
— Так, тому я кажу щось таке як «дуже добре, що ми всі тут».

Дуже добре, що ми всі тут . Хіба не чудовий спосіб передати наші почуття? Радість і вдячність за те, що ми разом, що все це відбувається. Ось через що варто радіти. Через те, що ви є одне в одного. Що всі ми є тут і зараз хай там що.