<b>3 вересня</b>

<b>ПОЗНАЙОМТЕ ЇХ ІЗ (ДРУЖНІМ) СВІТОМ ІДЕЙ</b>

<blockquote>Наше найперше завдання, найперший обов’язок — прищепити дітям відчуття учнівства й любов до навчання.

<i><b>Барак Обама</b></i></blockquote>

Генерал морської піхоти й колишній Секретар оборони США Джим Меттіс так розповідає про своє ідилічне дитинство в Пуллмані, штат Вашингтон: він багато часу перебував надворі, досліджував довколишній світ і потрапляв у халепи — одне слово, мав повноцінне американське дитинство. З особливою любов’ю згадує він свій дім, повний книжок, і обох батьків, які заохочували дітей не тільки читати, а й запитувати, взаємодіяти з прочитаним. Він каже: «Нас ознайомили зі світом великих ідей — зовсім не страшним, а неймовірно приємним».

Золоті слова! Такої мети слід прагнути й усім нам з нашими дітьми.

Ви маєте навчити дітей бути допитливими, відкритими та спраглими досліджень. Ваше завдання — навчити їх формувати свідомі погляди, ухвалювати власні рішення та почуватися впевненими в незручних темах. Ідеї — наші друзі. Вони вірно слугуватимуть вашим дітям, і діти також залишатимуться вірними їм, якщо досить рано їх цього навчити й часто по­вторювати.

Світ повний великих ідей. У ньому нічого боятися... крім страху й невігластва.