<b>27 липня</b>

<b>ЧОМУ? ЧОМУ? ЧОМУ?</b>

<blockquote>Для мене кращі запитання без відповідей, ніж відповіді, які не допускають подальших запитань.

<i><b>Річард Фейнман</b></i></blockquote>

Це те слово , яке батьки чують найчастіше . Чому? Чому ні? Чому не можна? Чому треба? Чому це так не діє? Чому? Чому? Чому? Чому? Чому?

Без сумніву, батьків таке діймає, але вам нізащо не можна відучувати дітей від цього. Багато з того, що ми як батьки і просто як люди маємо за належне, насправді прийшло до нас цілком випадково. Це, либонь, тому, що в юності наш порив допитуватися й пізнавати було придушено. Нас не навчили, що більшість правил і обмежень цього світу не мають підґрунтя ні в логіці, ні навіть у моралі.

Коли ми запитали «Чому?», нам відповідали «Тому що так». Крапка. Нас не заохочували сумніватися в припущеннях і статусі кво, дізнаватися, чому речі є такими, якими вони є. А наш обмежений доступ до мудрості й істини обмежував нас іще більше.

Не треба продовжувати цю традицію. Почніть із чистого аркуша в цьому поколінні, яке ми взялися перетворити на кращі версії самих себе. Адже ми хочемо, щоб наші діти поліпшили світ, удосконалили його та стали кращими за нас.

Цього не станеться, якщо вони будуть самовдоволеними й легковірними, якщо не вважатимуть, що мають змогу бодай трішки сумніватися в реальності й вимагати відповідей на свої запитання.

«Чому?» — пречудове запитання. Допоможіть їм зрозуміти це.

І допоможіть знайти на нього відповіді.