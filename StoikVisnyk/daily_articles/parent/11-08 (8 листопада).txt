<b>8 листопада</b>

<b>ВИ ЗАХОЧЕТЕ, ЩОБ ВОНИ ЗВЕРТАЛИСЯ ДО ВАС ПО ДОПОМОГУ</b>

Ви бажаєте бути такими батьками, до яких діти звертаються з проблемами? Хочете, щоб вони приходили до вас зі своїми страхами, секретами й дилемами?

Тоді вам варто стати батьками, які заслуговують на цю честь, заслуговують на повагу. Бо це привілей, а не право. Вам потрібні докази? Згадайте власних батьків і те, як багато ви від них приховували. Подумайте, чому ви це, власне, приховували.

Звісно, є те, що не можна було не приховувати, бо ми знали, що такого не слід робити. Але серед наших таємниць траплялося чимало такого, про що ми охоче послухали б порад; такого, чим нам кортіло поділитися, — але ми не могли цього зробити. Бо нас рішуче осудили б. Нам не дали б пояснити. Це спричинило б вибух тривоги, люті, моралізаторства. А в нас і так вистачало клопотів!

Хочете, щоб вони йшли до вас? Хочете їм допомагати? То покажіть, що варті їхньої довіри. Навчіть, що до вас справді варто звертатися. Нехай вони знають, що ви їх вислухаєте. Доведіть, що зможете їм помогти, а не зробите гірше.