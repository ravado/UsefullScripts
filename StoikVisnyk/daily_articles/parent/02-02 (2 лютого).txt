<b>2 лютого</b>

<b>ТАКИХ СЛІВ НЕ БУВАЄ НАДТО БАГАТО</b>

<blockquote>Є одне слово, що звільняє нас від горя й життєвих тягарів. Це слово — любов.

<i><b>Софокл</b></i></blockquote>

Коли ви так скажете, діти знизують плечима. Говорити про любов на людях здається дивним: банально, ніяково й навіть трохи «тупо». Ви не хочете їх соромити. Надокучати їм. Перебивати. До того ж вони й так це знають. Ви ж казали їм це тисячу разів удома.

Є мільйон причин не говорити таких слів, але всі вони — хибні. Бо слів любові не буває надто багато. Ось вони:

Я люблю тебе.
Я пишаюся тобою.
Ти — найкращий (найкраща).
Ти — особливий (особлива).
Крім тебе, мені нікого не треба.
Ти — найважливіший (найважливіша) для мене в усьому світі.

Думаєте, під кінець життя ви картатимете себе, що говорили таке надто часто? Чи, навпаки, жалкуватимете, що не казали більше? Для вас буде нестерпною навіть секундна думка про те, що вони не знали , не відчували у своїх серцях, як сильно ви їх любите, як пишаєтеся ними, як ніщо — ні успіх, ні гроші, ні відсутність першого чи другого — не могли змінити того, що діти означали для вас від першої миті їх народження.

Життя сповнене ризиків. Але цей належить до тих, без яких краще обійтися. Тому говоріть про любов. Кажіть їм усе, що відчуваєте. Повторюйте, як сильно їх любите. Знову, знову і знову.

Слів любові не буває надто багато... тож не бійтеся передати куті меду.