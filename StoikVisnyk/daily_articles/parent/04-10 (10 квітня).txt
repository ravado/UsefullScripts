<b>10 квітня</b>

<b>ПРИЙМІТЬ ЦЕЙ СВІТОГЛЯД</b>

Буддійські ченці у Тибеті створюють з піску прекрасні фігури-мандали. Годинами й днями вони насипають складні геометричні візерунки... а потім одним порухом змахують їх і починають усе знову.

Чи не так само ми маємо дивитися на наші батьківські зусилля?

Ви прибрали — у хаті знову брудно. Помили посуд — через п’ять хвилин мийка знову повна. Буквально за мить до того, як з вашою поміччю діти прибрали свої іграшки, вони всі знову розкидані по підлозі. Ви вчора купили їм новий одяг, а сьогодні він уже брудний і подертий.

Це здатне звести вас із розуму, якщо цьому не опиратися. Це доводитиме до сказу. Або ви навчитеся це любити. Навчитеся бачите в цьому мандалу — нескінченний ефемерний процес, який ми починаємо знову й знову. Навчитеся сприймати це не як роботу, а як мистецтво. Завершили? Завершити означає покласти всьому край — їхньому дитинству й вашому спільному життю.

Ні, нам подобається, що це трохи схоже на День бабака. Бо для нас це щоразу новий шанс прокинутися і знову все зробити разом з ними.

Зробити гарно. Зробити добре. Разом.