<b>25 листопада</b>

<b>НЕ ДАВАЙТЕ ЇМ ГЛУЗУВАТИ</b>

<blockquote>Зустрічати життя з глумом — найгірше.

<i><b>Теодор Рузвельт</b></i></blockquote>

Дуже легко знайти опору в таких силах, як зневага, пасивний нігілізм і зверхність. Але такий цинізм, як сказав один мудрець, насправді є просто боягузтвом. Йому бракує творчого духу, співпраці та зв’язку. І ми моделюємо його майже несвідомо. Дрібні зауваження, промимрені під ніс, насмішка з того, від чого нам стає ніяково, спроби раціоналізувати те, чого ми не хочемо робити (а в душі розуміємо, що просто бої­мося не впоратися). Усе це дуже легко передати вразливим дітям, які повсякчас на нас дивляться.

Наші діти прийшли в цей світ зі свіжим поглядом, чистим серцем і запасом енергії. Не позбавляйте їх цих сил. Підтримайте. Допоможіть їм бути щирими. Нехай вони переймаються і пробують. А ще краще — дозвольте їм заразити вас їхньою щирістю і ясністю їхньої пристрасті.

Хай би що ви робили, не передавайте їм вашого цинізму.