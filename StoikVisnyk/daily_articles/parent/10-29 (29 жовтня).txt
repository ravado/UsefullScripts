<b>29 жовтня</b>

<b>ГЛЯНЬТЕ НА ЦЕ ТАК</b>

Якщо ви не чули знаменитої промови Джоко Віллінка «Доб­ре», то послухайте її, щойно матимете змогу. Бо його ментальність «морського котика» можна застосувати не тільки до військової справи, лідерства або підприємництва. Це припис для батьків також. Ми справді можемо адаптувати цю особисту мантру до щоденних турбот, які постають перед нами в сім’ї.

Дитина прокинулася зранку хворою? <i>Добре</i> : проведемо день разом удома.
Замовлення їжі останньої миті скасували? <i>Добре</i> : повечеряємо тим, що їмо на сніданок.
Упіймали дитину на брехні? <i>Добре</i> : маєте шанс повчити її чесності.
Вас зупинили за перевищення швидкості? <i>Добре</i> : покажете дітям, як поводитися в разі помилки.
Ваш бізнес у халепі? <i>Добре</i> : розкажіть їм про те, як опанувати себе у складних обставинах.
Виліт затримується? <i>Добре</i> : матимете час на сімейне спілкування.
Стоїте в заторі? <i>Добре</i> : ще більше часу з дітьми.
Їм тяжко дається математика? <i>Добре</i> : вам випав шанс освіжити ваші знання.

Ваші діти сподіваються на вас. Вам не можна впадати у відчай. Немає часу скаржитися. Ніхто не прийде й не забере проблему з ваших рук. Усе лежить на вас. Так уже склалося, і вам тепер треба щось із цим робити. Зробити із цього щось.

Зробити щось добре ... для них.