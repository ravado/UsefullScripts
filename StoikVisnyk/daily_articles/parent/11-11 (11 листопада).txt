<b>11 листопада</b>

<b>НЕМАЄ НІЧОГО КРАЩОГО ЗА ЦЕ</b>

<blockquote>Любов — єдина важлива спадщина. Не дайте нашій любові піти туди, куди не слід.

<i><b>Дональд Міллер</b></i></blockquote>

Кохати свою дружину або чоловіка — чудово. Заробляти купу грошей — прекрасно. Досягати успіху в роботі — найкраще. Також чудово жити у великому будинку й регулярно вечорами зустрічатися з друзями. Але ніщо не зрівняється з поверненням додому до своїх дітей. З тим, як вони кидаються у ваші обійми й повисають на вас. З відчуттям того, як вони засинають на ваших грудях. Як залізають на ваші плечі. Як розповідають про те, що їх захоплює. З тим, коли чуєш, як вони виходять з-за рогу, гукаючи вас, або стрибають до вас у ліжко.

Нічого немає кращого, як співає Брюс Спрінгстін, за кров на крові .

У житті є безліч пречудових речей, але немає нічого кращого за сім’ю. Ось про що він каже. Ідеться не обов’язково про кревну рідню, а радше про зв’язок. Про людей, для яких ви готові на все.

Тож питання, над яким варто поміркувати сьогодні, таке: «Якщо це справді найкраща й найважливіша річ у світі, чи справді ви налагоджуєте своє життя навколо неї?». Ми залишаємося в офісі понаднормово, щоб здобути підвищення. Ризикуємо, інвестуючи свої гроші. Плануємо зустрічі з друзями й розваги. А чи жертвуємо чимось, чи докладаємо зусиль, щоб мати більше тієї втіхи, яка переважає всі інші? Чи обираємо справді найважливіше? Отим митям «крові на крові», коли сім’я збирається разом.