<b>10 січня</b>

<b>ВАШЕ ЖИТТЯ — ЦЕ НАВЧАННЯ</b>

<blockquote>Приклад — не просто головний спосіб вплинути на інших. Це єдиний спосіб.

<i><b>Альберт Швайцер</b></i></blockquote>

Учні Сократа часто казали, що, попри всю велич його розуму, Платон, Арістотель й інші мудреці, які в нього навчалися, «більше взяли з його характеру, ніж з його слів». Так само було з Зеноном і Клеанфом — першими філософами-стоїками. «Клеанф не став би викапаним образом Зенона, — писав Сенека, — якби просто слухав його лекції. Він жив з ним одним життям, бачив у його вчинках сховані цілі, а також сам стежив за тим, щоб учитель дотримувався принципів, які проповідував».

Чи можна краще описати те, якими мають бути батьки, — кращу планку, яку вони мають для себе встановити? Якщо ви прагнете навчати своїх дітей, робіть це не словами, не лекціями. Навчайте їх, показуючи, як жити за встановленими вами правилами й цінностями, у важливості яких ви їх переконуєте.