<b>11 травня</b>

<b>ЧИ МИ — ХОРОШІ ХЛОПЦІ?</b>

Таке запитання озвучує батькові син у романі Кормака Маккарті «Дорога» (The Road): «То ми все ще хороші хлопці?».

У цій певності в тому, що робиш правильно й твориш добро попри весь морок довколишнього світу, міститься дитяче диво, яке не дає батькові провалитися у відчай або жорстокість.

Ви — хороші хлопці? Чи спаскудилися разом зі своєю політичною партією? Чи вас зіпсувала ваша професія? Чи стали черствими й байдужими до обов’язків і викликів світу? Чи ваші думки зайняті лише кредитом на будинок і гольфом, а не турботою про інших? Чи надто далеко зайшли дорогою змін? Так далеко, що не бачите речей під новим кутом?

На щастя, у вашому житті є саме такий хлопчик. Ваші діти — чудесне джерело невинності й чистоти. Вони дивляться на все свіжим поглядом. Вони ще не втомлені. Вони — своєрідна ліцензія для вас. Заради кого вам варто бути хорошими хлопцями? Заради них .

Дайте їм надію. Дайте взірець. Будьте одним із хороших хлопців.