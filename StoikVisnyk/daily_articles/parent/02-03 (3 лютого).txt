<b>3 лютого</b>

<b>ЛЮБОВ БЕЗ КІНЦЯ. АМІНЬ</b>

Батьки «не просто люблять своїх дітей так, вряди-годи». Як співає в одній свій відомій пісні Джордж Стрейт ,

<i>Це любов без кінця. Амінь.</i>
<i>Це любов без кінця. Амінь.</i>

Батьківську любов «видно» не лише тоді, коли з дітьми легко. Коли вони слухняні. Виправдовують ваші сподівання. Вияв любові — не лише для тих випадків, коли діти досягають успіху або коли все добре у вашому житті й на роботі.

Не вряди-годи, а завжди . Без кінця. Беззастережно. Навіть якщо вони б’ють менших братів і сестер, кажуть неправду про оцінки в школі, не хочуть їсти овочі, кидають заняття, за яке ви заплатили великі гроші, вчиняють щось усупереч тим цінностям, які ви так стараєтеся їм прищепити.

Навіть якщо ви самі не отримували такої любові в дитинстві. Навіть якщо ця любов здається невиразною у скрутний час або її важко висловити, бо ви розчаровані. Навіть якщо вони приймають її за належне й доводять вас до сказу, — показуйте їм, що любите.

Любіть і зараз, і потім. І щомиті.

Любов без кінця.

Амінь.