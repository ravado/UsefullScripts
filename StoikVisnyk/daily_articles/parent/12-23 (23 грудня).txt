<b>23 грудня</b>

<b>ЦЬОГО НЕ МОЖНА ВІДКЛАСТИ</b>

Знаєте , якими були одні з останніх слів Абрагама Лінкольна? Коли він сидів у ложі Театру Форда й чекав на початок п’єси, то повернувся до дружини й мовив: «Хотів би я колись побувати в Єрусалимі».

Через кілька хвилин убивця поцілив з пістолета йому в голову. А ще через кілька годин Лінкольн помер.

У вас є безліч причин відкладати на потім щось дуже бажане, і в Лінкольна вони також були. Але життя має свій спосіб оголити всі ці причини й звести нанівець наші плани. Ми має­мо жити, за словами Марка Аврелія, так, наче смерть нависає над нами. І так само виховувати дітей. Бо вона справді над нами нависла. Не слід відкладати на завтра, казав він, те, що можна зробити сьогодні: хай це будуть добрі справи (найвищий пріо­ритет) або просто слова любові до інших людей і відвідування місць, які ми завжди хотіли побачити.