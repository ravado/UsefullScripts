<b>16 листопада</b>

<b>ВОНИ ДОПОМАГАЮТЬ ВАМ ПОМІЧАТИ</b>

Малярство допомогло Вінстонові Черчиллю сповільнитись і навчитися бачити . Він був таким зайнятим і ціле­спрямованим, що так і не навчився сповільнятися, щоб роззирнутися навколо. Заняття мистецтвом можуть допомогти вам розвинути ці вміння.

Такий самий ефект дає іноді й батьківство. Ніщо так не розвиває уважність, як гра «Я бачу», в яку діти люблять бавитися в авто. Гелікоптери пролітали над головами все ваше життя, але насправді ви почали їх помічати , коли ваш син або донька ними захопилися. Думаєте, Сандра Дей О’Коннор збирала цикад до того, як стала матір’ю, а потім бабусею? Ні, вона навчилася цінувати цей трохи відразливий, але дивовижний шматочок природи саме тоді, коли взялася надсилати їх допитливим дітям.

Те, що люблять наші діти, й радість, яку дає нам їхня радість, — усе це змушує нас гальмувати. Помічати. Зауважувати. Бо ми хочемо звертати їхню увагу. Змусити їх побачити . Тому й придивляємося до всього пильніше, ніж колись. Дивимося очима, розплющеними ширше, ніж раніше. Збавляємо темп життя так, як ніколи не зробили б, якби не діти.

І будьмо їм за це вдячними.