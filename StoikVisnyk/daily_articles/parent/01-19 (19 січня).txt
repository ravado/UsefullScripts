<b>19 січня</b>

<b>ДЕ ВИ ТАКЕ БАЧИЛИ?</b>

<blockquote>Не маючи лінійки, не зробиш криве прямим.

<i><b>Сенека</b></i></blockquote>

Ваша дочка сердиться, грюкає дверима і кричить. Син зробив собі перекус і залишив на кухні страшний безлад, який, схоже, має прибрати хтось інший. Ви чуєте, як вони грубіянять офіціантові в кафе. Бачите, як пишуть щось образ­ливе в соцмережах.

Перш ніж лютувати й засуджувати їхні вчинки, просто відведіть їх убік. І лагідно й спокійно запитайте, як завжди запитує своїх дітей-підлітків бодибілдер Марк Белл: «Ви колись бачили, щоб я таке робив?».

Це дуже слушне запитання. Бо діти цілком ненавмисно можуть наслідувати саме вашу поведінку, яка здається вам такою відразливою в інших. І хоча це не виправдовує поганих вчинків, корисно знати — можливо, ви самі мовчки заохочуєте дітей до такого неподобства. Якщо ж таки не заохочуєте, в них буде на одне виправдання менше.