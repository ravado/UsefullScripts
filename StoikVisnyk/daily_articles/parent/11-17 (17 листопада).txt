<b>17 листопада</b>

<b>НЕХАЙ ВОНИ БАЧАТЬ ВАС У ВАШІЙ СТИХІЇ</b>

<blockquote>Я любив ходити з батьком на законодавчі збори штату. Годинами сидів у галереї й споглядав події внизу, а потім розгулював залами, намагаючись збагнути, що в них відбувається.

<i><b>Ліндон Джонсон</b></i></blockquote>

Як думаєте , що привело Стефа Каррі в баскетбол? Години спостереження за грою його батька. Спалахи світла перед тим, як команда забігала в тунель. Галас натовпу. Гупання музики. Звук зумера. Споглядання батька, який робить свою справу . Навіть любов Каррі до попкорну свідчить, що в дитинстві багато його днів і вечорів минали на аренах НБА, де він вбирав у себе не лише картини й звуки, а й пахощі зі смаками.

Ця історія — стара, як саме батьківство. У ній сини ковалів ставали ковалями, а коли жінки здобули право на освіту, доньки потягнулися за матерями-вчительками в клас, а потім і в елітарніші професії.

Нехай ваші діти бачать вас за роботою. Показуйте їм усе, що в ній є, — хороше й погане, навіть нудне й нецікаве. Ви не вгадає­те, що саме здатне їх захопити. Не вгадаєте, щó може прикувати їхню увагу. Не силуйте їх продовжувати «родинну справу», але дайте шанс побачити її. Нехай вони споглядають вас у вашій стихії.