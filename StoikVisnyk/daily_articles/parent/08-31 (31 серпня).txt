<b>31 серпня</b>

<b>БУТИ ФАНОМ ДОВОЛІ НЕЛЕГКО</b>

Був час , коли жінки не мали роботи, а щоб ставати письменницями — і мріяти не сміли. Принаймні респектабельні жінки. Проте батько Джейн Остін не переставав відправляти її твори видавцям. «Я добре усвідомлюю, які наслідки матиме вихід такого твору під таким поважним іменем, як ваше», — писав він широко відомому видавцю Коделлу (про це йдеться в книжці «Життя Джейн Остін» (Jane Austen: A Life) Клер Томалін).

Бути фаном своєї дитини — це більше, ніж іноді вболівати за неї на футбольних матчах. Не просто казати їй, що вона особ­лива. А також вкладати свою душу й ризикувати за неї. Це готовність порушувати усталені норми й заохочувати їх до такого порушення, якщо їхнє покликання цього вимагатиме.

Усе життя ви старалися виховати вашу дитину такою, щоб їй було зручно із самою собою, упевненою в собі, здатною бути компетентною й успішною. Проте коли ваші зусилля почнуть давати плоди, виникнуть справжні труднощі. Виходячи зі своєї зони комфорту, вони потягнуть і вас за межі вашої. Але це добре! Саме цього вам і треба!

Ми маємо вірити в наших дітей. Бути їхніми фанами, готовими ризикувати разом з ними і за них. Якщо ми не віритимемо в наших дітей, то хто тоді? Будьте справжніми фанами. Це нелегко, та яким був би світ, якби батьки в ньому завжди обирали найлегший шлях?