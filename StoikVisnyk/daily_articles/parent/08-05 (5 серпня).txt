<b>5 серпня</b>

<b>Є КРАЩІ СПОСОБИ МОТИВАЦІЇ</b>

У політиці , спорті, бізнесі й навіть у мистецтві ми часто чує­мо про те, що спонукає до ризику найбільш цілеспрямованих і завзятих чоловіків і жінок. Вони всі начебто прагнуть щось довести. Здобути схвальне ставлення батьків і любов своїх родин. Втерти носа тим, хто в них сумнівався. Якнайдалі відірватися від застарілої психічної травми.

Важко не помітити, що все це — реальний і дуже продуктивний стимул. Але батькам не можна на таке приставати — і крап­ка. Є чимало інших способів мотивувати, які не передбачають завдання болю й подекуди знущань. Тайґер Вудз був налаштований на успіх у гольфі й батьковим режимом гіперуваги, й відсутністю уваги. Чи допомогло це йому? Звісно. Але знаючи, яким неймовірно кмітливим, талановитим і працьовитим був Тайґер, чи не здається вам, що він досягнув би значних висот, навіть якби не виростав в умовах, близьких до концтабору?

Ви можете влаштувати своїм дітям жорстке й жорстоке життя — і це, ймовірно, допоможе їм досягти успіхів. Можливо, аналогічне ставлення свого часу допомогло вам самим. Крик. Цинізм. Нескінченні виснажливі тренування. Емоційна маніпуляція. Усе це дає результат... але дає його надто дорогою ціною. Водночас заохочення і справжня підтримка спонукають до не гірших результатів, а також мають додаткову перевагу: зближують вас з дітьми та роблять і вас, і їх кращими людьми.

Обирайте правильну мотивацію, а не найжорсткішу.