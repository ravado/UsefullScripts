<b>21 лютого</b>

<b>ЗАВЖДИ БУДЬТЕ ЇХНІМИ ДРУЗЯМИ</b>

Підприємця Бена Горовіца багато років готував легендарний Білл Кемпбелл на прізвисько «Коуч на трильйон доларів», яке він здобув за роботу з Ларрі Пейджем, Стівом Джобсом і Шеріл Сендберґ. У некролозі, написаному Кемпбеллові, Горовіц описує одне з найважчих випробувань, що випали йому як батькові, й те, як Кемпбелл підтримав його в цьому:

Моя старша, Джулз, дійшла висновку, що вона трансгендер і надумала змінити стать, вживаючи тестостерон і зробивши операцію. Неможливо повністю передати, що відчуває батько або мати в такій ситуації, але найбільше я бентежився, що Джулза-­чоловіка не приймуть, що в нього будуть проблеми зі здоров’ям, що операція виявиться невдалою, що його вб’ють якісь бузувіри. Я був таким збентеженим, що майже нічого не міг робити... Тоді я розповів про це Біллові. У того на очі набігли сльози, і він сказав: «Це буде дуже-дуже нелегко». Тоді він захотів негайно побачити Джулза, обійняти його, дати йому знати, що він не сам і що він завжди матиме друга в особі Білла. Білл зрозумів .

Це дивовижне оприлюднення приватної справи на честь особис­того ментора є прикладом того, що кожна дитина бажає почути від своїх батьків, хоч би що їм довелося пережити. У твоє­му житті будуть дуже важкі часи. Але ти не сам. Я завжди буду твоїм другом .