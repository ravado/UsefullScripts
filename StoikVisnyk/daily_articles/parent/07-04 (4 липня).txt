<b>4 липня</b>

<b>НЕ ЗВ’ЯЗУЙТЕ СВОГО ОРЛА</b>

Коли в молоді роки Флоренс Найтінґейл починала волонтерити у шпиталях, її аристократичних батьків це нажахало. Їм було так нелегко виростити свою не по літах розвинену дівчинку. А тепер вона хоче принизити себе роботою, нижчою за її статус? Сором! Що подумають знайомі? Який вигляд матиме сім’я? Як і багато інших батьків незалежних і рішучих дітей, вони почувалися відкинутими. Їм здалося, що її вибір перекреслив їхній.

«Ми — качки, які висиділи дике лебедя», — якось поскаржилася її мати. Але біограф Флоренс Найтінґейл блискуче відповів на це: «Вони висиділи не лебедя, а — кажучи словами зі знаменитого есею Літтона Стрейчі — орля ». Ми не можемо стримувати наших дітей. Не треба нарікати, що вони інші. Зв’язувати їх застарілими поняттями про гендер і клас. Їхній вибір нічого не свідчить про наш. Вони належать самі собі. І заслуговують на власне життя. А водночас на вашу підтримку й заохочення, хоч би в якому напрямі лежала їхня стежка.

Ось для чого ми їм потрібні. Не забуваймо цього.