<b>17 березня</b>

<b>ВИ НІКОЛИ НЕ ПОЖАЛКУЄТЕ, ЩО ГРАЛИСЯ З ДІТЬМИ</b>

Навіть якщо ви тільки-но вбралися в робочий одяг. Навіть якщо вже запізнюєтеся. Якщо вода в басейні стала холодною. Якщо вони недавно наробили шкоди або не слухалися. Якщо у вас на плечах тримається весь світ. Ви ніколи не пожалкуєте, якщо відкладете поточну справу й побавитеся з дітьми. Не пожалкуєте, що стрибнули з ними у воду, взяли в руки контролер відеогри, провели з ними кілька зайвих хвилин і субота справді нарешті стала сімейною.

Вам завжди буде приємно згадувати ці моменти. Бо ніхто з нас не знає, скільки їх випаде. Неймовірно цінно дати комусь зрозуміти: «Для мене нема нічого важливішого за тебе». Хоч би якими ви були зайнятими, хоч би скільки у вас було клопотів, немає такого розуму, який не поліпшав і не посвіжішав би від короткого візиту у світ дитинства.

Натомість про згаяні можливості такого ви не раз пожалкуєте. Власне, ви вже про них жалкуєте... бо гаяли їх не раз.