<b>6 липня</b>

<b>МИ МАЄМО ЗРОБИТИ ЦЕ. НАМ ЦЕ ТРЕБА</b>

<blockquote>Я вважаю, що головний обов’язок батьків і педагогів — дати дітям розуміння божественного начала, наявного в них.

<i><b>Вільям Еллері Чаннінг</b></i></blockquote>

Кормак Маккарті в моторошному романі «Дорога» (The Road), який він написав для свого сина, говорить про «несіння вогню». Аланіс Моріссетт по-своєму інтерпретувала це в чудовій пісні Ablaze, яку присвятила двом своїм дітям.

«Моїй дівчинці, твоїй невинності й вогню, — співає вона. — Моє завдання — не дати згаснути сяйву у твоїх очах». А також своєму синові, якого вона кличе безцінним лагідним воїном, сповненим дикої енергії.

Наша робота — зберегти в дітях те, що вони мають від наро­дження: як показує нам «Дорога», це фундаментальне добро , невинність і чистота.

Ми маємо допомогти їм нести вогонь. Не дати згаснути сяйву в їхніх очах. Хоч би яким темним став наш світ. Насправді це зараз важливо як ніколи, бо світ уже став дуже темним. Це наше завдання. Наш обов’язок.

А якщо не зможемо... хай Бог нас милує.