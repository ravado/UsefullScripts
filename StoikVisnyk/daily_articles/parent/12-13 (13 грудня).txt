<b>13 грудня</b>

<b>ЛЮБІТЬ ЦІ КРИХІТНІ МОМЕНТИ</b>

<blockquote>Насолоджуйтеся дрібничками, бо одного дня ви, можливо, озирнетеся й збагнете, що то були великі речі

<i><b>Роберт Бролт</b></i></blockquote>

Ранкова гарячка перед виїздом у школу. Час очікування перед світлофором. Ви обоє зголодніли й зупинилися перехопити якийсь фастфуд. Вони наробили шкоди, але ви не стали сердитися, а сіли разом по-сімейному й побалакали. Післяобідній час у неділю, коли ви разом на дивані дивилися кіно.

Ці моменти зараз здаються дрібними, непослідовними й минущими. Фоновим шумом життя. Зразковим «згайнованим» часом. Але це не так. Так само, як сміття одного — скарб для іншого, так і ці миттєвості (якщо ви як слід до них придивитеся й відчуєте) стануть важливими, а «згайнований» час — цінним.

Не знецінюйте їх. Не давайте вашому розумові або увазі мандрувати деінде. Не тривожтеся надто (і не картайте себе) через майбутнє, що дістається коштом нинішнього. Просто будьте тут і зараз. Будьте з ними.

Ставтеся до дрібничок як до великих речей. Бо вони справді такими є.