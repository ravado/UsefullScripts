<b>28 жовтня</b>

<b>ВИ МОЖЕТЕ ПЕРЕЖИТИ БУДЬ-ЩО</b>

<blockquote>То були найкращі часи, то були найгірші часи.

<i><b>Чарльз Дікенс</b></i></blockquote>

Ми сумніваємося в собі як у батьках. Не вряди-годи, а буквально постійно. Думаємо, чи робимо достатньо і чи робимо те, що варто, саме те, що потрібно для виховання дітей.

Так ось, такі сумніви слід давно облишити. Роки ковіду довели нам це.

Ви пройшли вогонь і воду, але витримали.

Ви змогли. Вистояли. Шпорталися й падали, але не здалися. Вас це виснажило — бо як могло бути інакше? — але ви набралися з цього неймовірної сили.

Сенека говорить про те, що справді жаліти варто людину, яка ніколи не бувала у скруті. А ті з нас, хто побував? Нам було нелегко, але тепер ми принаймні знаємо, на що здатні.

Тож якщо ви колись сумнівалися, чи бракує вам снаги... тепер ви маєте доказ. У вас її вдосталь.