<b>31 березня</b>

<b>ЦЕ МАЄ БУТИ ПРІОРИТЕТОМ</b>

Що це означає насправді — поставити сім’ю на перше місце? Це зробити так, як Рікі Рубіо, коли заявив, що його професійна кар’єра в баскетболі завершується раніше, ніж усі сподівалися. Зірка НБА сказала так:

Коли мій син піде до школи, то НБА для мене не буде важливою. Я повернуся [в Іспанію]. Бо не хочу, щоб увесь його світ полетів шкереберть у шість-сім років, коли в дітей починають з’являтися друзі, а йому доведеться кудись переїжджати. Ми обговорили це з дружиною й дійшли чіткої згоди. Настає час, коли баскетбол більше не буде пріоритетом.

Чи дотримається він сказаного? Чи наша кар’єра неминуче конфліктує з добрим батьківством? Він це має вирішити для себе, як і кожен з нас. Але якоїсь миті діти мають опинитися на першому місці. Ми мусимо зробити те, що є найкращим для них. Пожертвувати чимось. Дати їм те життя, на яке вони заслужили, — життя, в якому є ми.

Наша кар’єра неважлива. Наша сім’я — назавжди. Це має бути пріоритетом.