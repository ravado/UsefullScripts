<b>26 грудня</b>

<b>ВІЧНО МОЛОДІ</b>

Однією з причин того, що деякі діти виростають геть неготовими жити в реальному світі, є те, що батьки, споглядаючи їх такими гарними й невинними, думають: «От якби вони залишилися такими назавжди!». Власне дитинство вони згадують як надто коротке, тож прагнуть якомога більше продовжити його для своїх дітей.

Такий імпульс можна зрозуміти, проте в ньому є внутрішня суперечність. Замість тішитися тим, які особливі їхні діти зараз, батьки натомість думають водночас про майбутнє (власне) і минуле (теж власне) та намагаються якось захистити дітей від своєї долі. Замість жити нинішнім, хапати й пити його просто зараз , вони марно прагнуть стримати те, що не вдається стримати нікому, навіть найвідданішим батькам: плин часу.

Сьогодні, як і завжди, нам варто згадати відомі рядки Вільяма Блейка:

<i>Відчуть безмежність у долоні</i>
<i>І вічність — в змигу однім вій</i>

Якщо ви хочете, щоб ваші діти були вічно молодими, живіть тією миттю, яка триває нині. Не замислюйтеся й на секунду про те, що перебуває за рогом. Бо там ви можете виявити єдине: те, що «просто зараз» триває й триває...