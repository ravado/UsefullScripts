<b>2 квітня</b>

<b>ВАШЕ ЗАВДАННЯ — РОБИТИ ШВИДКІ ПЕРЕХОДИ</b>

Ренделл Статмен , коуч із лідерства, який працював майже з усіма фінансовими організаціями й директорами компаній на Волл-стріт, розповідає, що означає бути лідером у своєму домі:

Ваше завдання як лідера — робити дуже швидкі переходи. Ви граєте кілька різних ролей у кількох різних місцях — тож вам не можна застрягати на жодній з них... Якщо для цього вам треба перемкнутися, посидіти кілька хвилин у машині, перш ніж зайти в дім і знову стати Татом, — то так і робіть.

Вам просто не можна приносити із собою додому нічого з того, ким ви були перед цим.

Не можна дати поганому дню або поганій людині завадити вам бути хорошими батьками. Не можна нести сміття з роботи в дім — його треба тримати в чистоті від усіх тих залишків дорослих обов’язків, яких діти все одно не зрозуміють. Ви мусите залишити все це за дверима — до того ж швидко: рівно за час дороги з роботи додому.