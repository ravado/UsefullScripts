<b>19 грудня</b>

<b>ЗРОБІТЬ СОБІ МАЙБУТНЬОМУ ТАКУ ПОСЛУГУ</b>

Колись ви озирнетеся на цей момент життя ваших дітей з неясним сумом і ностальгією. Хоч би яке на них чекало майбутнє, хоч би які вони обрали стежки — ви згадуватимете цей час з тугою.

Це просто факт. Бо їм ніколи знову не буде два роки. Або дванадцять. Чи двадцять п’ять. У вас є рівно певна кількість вкладань у ліжко, купань, поїздок у школу, канікул, вечорів на дивані та ситуацій, коли вони просять вас полагодити щось і ви йдете з цим у гараж. Наприкінці ми всі бажатимемо повернутися в часі й пережити ще раз бодай одну з тих митей.

Що ж, цього не буде . Але ми можемо зазирнути в майбутнє або принаймні поговорити з ним. Як казав відомий дитячий письменник Адам Рубін: «Ми можемо тим, що робимо зараз, сказати майбутнім собі, що зробили все можливе». Що ми вбирали цей час. Не мчали крізь нього. Казали нашим дітям, щó вони для нас означають.

Зробіть майбутнім собі послугу всього життя. Не сприймайте цей момент як належний. Не піддавайтеся своєму настрою. Не будьте впертими. Не ставте високо те, що не має цінності. Любіть зараз, поки можете. Тримайтеся за цю мить, поки здатні. Не втікайте від неї, поки вона ще тут.