<b>17 серпня</b>

<b>ДАВАЙТЕ ЇМ ЦЬОГО ЯКОМОГА БІЛЬШЕ</b>

<blockquote>Ніколи не завадить сказати гравцеві добре слово.

<i><b>Білл Рассел</b></i></blockquote>

Королева Єлизавета II мала дивну роботу. Якими були її щоденні обов’язки? Важко сказати. Легше описати те, чого вона не робила. Вона ніколи не ухвалювала законів. Не призначала лідерів держави. Не висловлювала своєї думки.

Проте вона часто вручала винагороди. За сімдесят років свого правління королева вручила їх кількасот тисяч. Якось вона сказала:

Людей іноді треба легенько поплескати по спині. Без цього світ здається дуже похмурим.

Щира правда.

І ніхто не потребує цього ляскання по спині більше, ніж ваші діти... До того ж не від абикого, а саме від вас. Знайдіть хвильку вже сьогодні, щоб дати дітям зрозуміти, чим вони особливі. Поляскайте їх ніжно по спині.