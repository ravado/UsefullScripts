<b>1 квітня</b>

<b>ЗАВЖДИ ХАПАЙТЕ ПРАВИЛЬНУ РУЧКУ</b>

<blockquote>Кожна подія має дві ручки: одна, за яку її можна нести, інша — за яку ні. Якщо тебе скривдив рідний брат — не хапайся за кривду, бо за ту ручку тобі цього не підняти. Згадай, що він твій брат, що ви разом виросли, — й тоді ти схопишся за ручку, за яку зможеш це понести.

<i><b>Епіктет</b></i></blockquote>

Щодня , іноді й по сто разів на день, вам випадають за­в­дання, які доводиться виконувати. Дитина збрехала, що зробила домашнє завдання. Дружина на вас накричала. У машині треба замінити мастило. Начальник дуріє. Дід і баба, яких діти обожнюють, доводять вас до сказу. Сім’ю треба везти в аеропорт за дві години до вильоту.

Як ви на таке реагуєте? Лютуєте, відсторонюєтеся, сперечаєтеся, ховаєте злість у собі? Чи глибоко дихаєте, виявляєте співчуття, просите вибачення, даєте всім трохи свободи й не намагаєтеся контролювати кожну дрібницю?

Щодня, в усякій ситуації є вибір. Яку ручку ви схопите? Яку ручку порадите хапати вашим дітям? Найлегшу? Чи ту, що треба?