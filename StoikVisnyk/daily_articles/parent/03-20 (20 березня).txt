<b>20 березня</b>

<b>ВОНИ НЕ ПРОСИТИМУТЬ ВАС ПОСТІЙНО</b>

<blockquote>Іноді так і не знатимеш цінності моменту, доки він не стане спогадом.

<i><b>Доктор Сьюз</b></i></blockquote>

Вони проситимуть вас про різне — поплавати з ними в басейні, посидіти поруч, помогти з домашкою, поговорити про їхні проблеми, — але не дуже багато разів.

Це не тому, що у вас буде обмежена кількість літніх місяців, автомобільних поїздок і просто спільних з дітьми митей, — хоча це правда також. Рано чи пізно вони перестануть просити вас про щось, бо зрозуміють те, що ви їм повідомляєте без слів.

Тато надто зайнятий. З ним нецікаво. Мама постійно все засуджує — її краще ні про що не просити.

Таке вони зрозуміють.

Тому ви не можете відкласти цей шанс відповісти на прохання на потім. Не можете дозволити, щоб вам урвався терпець, бо вони просять вас щось уже мільйонний раз. Ви не можете дати їм лише найкращих, найцікавіших й найвеселіших себе. Бо такої миті вони нічого іншого не хочуть.

Це ваш шанс. І його не можна згаяти. Не можна дати дітям зрозуміти не те . Хапайте цю можливість. Покажіть їм, ким ви є.