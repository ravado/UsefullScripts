<b>28 квітня</b>

<b>ХІБА ВАМ НАСПРАВДІ НЕ БАЙДУЖЕ?</b>

<blockquote>Важлива думка, яку слід тримати в голові... вам буде краще, якщо ви не приділятимете дрібницям більше часу, ніж вони того варті.

<i><b>Марк Аврелій</b></i></blockquote>

Вам здається , що це дуже важливо. Не грюкати дверима. Як годиться робити хатні справи. Класти все на місця негайно. Не залазити з ногами на меблі.

Але істина в тому, що вам самим до цього фактично байдуже. Справді. Якби вам довелося вибирати між приємними спогадами про вас у дітей і чистими стінами, то ви вибрали б перше. Якщо вибирати між дещо гіршими оцінками та вищою самооцінкою, то перемагає, звісно, самооцінка. Якщо на кін поставити будь-що на світі проти безпеки, щастя й упевненості ваших дітей у собі, то хто обрав би оте будь-що ?

Але ви знову й знову про це сперечаєтеся. І готові ледь не кістками лягти за свою правоту. Готові захищати шмат гіпсо­картону, до якого — будьте чесними — вам насправді байдуже. До чого вам не байдуже — і що насправді перебуває за цими правилами, — це послух і контроль. Що вас дуже бентежить — звідси й фіксація, — це глибоко вкорінений страх того, що ви їх розпестите.

Розслабтеся! Не переймайтеся цим. Справді, не переймайтеся нітрохи. Не пожалкуєте.