<b>8 липня</b>

<b>АЛЕ ЩО САМЕ ВИ В НИХ ВИХОВУВАТИМЕТЕ?</b>

<blockquote>Те, якими були обставини вашого виховання, великою мірою визначає ваш успіх у житті.

<i><b>Малкольм Ґледвелл</b></i></blockquote>

Ось цікава думка, яку, можливо, наука не повністю підтримує, але вона видається досить правдивою з досвіду: від народження в нас наявні всі чесноти й вади, які ми розвиватимемо впродовж життя; усі наші сильні й слабкі сторони є в нас від самого початку. Тож питання, яке постає перед батьками й педагогами, таке: які саме чесноти й сильні сторони ви розвиватимете, а на які вади закриєте очі?

У чудовому романі «Мемуари Адріана» (Memoirs of Hadrian) Марґеріт Юрсенар описує, як римський імператор відкриває душу юному Маркові Аврелію, своєму названому внукові: «У двадцять років я вже був тим, ким є зараз, хоч і не в усьому. Не все в мені було поганим, проте могло стати: хороше й краще часто поступалися гіршому».

У всіх нас є хороші й погані риси. Тому у вашій батьківській праці важливо помогти дітям зрощувати в собі все краще й дати їм сили долати гірше. Ми маємо допомогти їм стати тими, ким вони можуть стати. Допомогти бути послідовними — послідовно кращими версіями самих себе.