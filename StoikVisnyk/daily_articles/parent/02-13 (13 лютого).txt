<b>13 лютого</b>

<b>ВИ ЗАВЖДИ МОЖЕТЕ ЇМ ЦЕ ДАТИ</b>

<blockquote>Людина стає щасливою настільки, наскільки дає щастя іншим людям.

<i><b>Джеремі Бентам</b></i></blockquote>

Ви бажаєте дати їм увесь світ — або принаймні власну кімнату й усі потрібні матеріальні вигоди. Ви нічого іншого не хочете так сильно, як зробити їх повністю щасливими. Проте зрештою вам це не вдається. Це сумно. Але водночас є щось таке, що ви завжди можете дати своїм дітям, — і цього не порівняти ні з чим тим, що даватимуть їм інші. Ці речі зав­жди у вас під рукою: увага, розуміння й любов.

Хоч би що сталось у житті, хоч би як ви розбагатіли чи збідніли, хоч би яких помилок наробили ви або вони, хоч би якими стали могутніми або безсилими, — ви завжди можете дати їм ці речі. Ба більше: ви завжди повинні їх давати. Бо зрештою вони важитимуть більше, ніж усе інше, що діти отримають від вас. Любов і розуміння — найважливіші з-поміж цих речей, адже вони триватимуть і після вашої смерті. Їхній вплив стане однією з головних сил, що формуватимуть дорослу особистість, яка постане з вашої дитини.

І, якщо замислитися, єдине, про що вони по-справжньому (і справедливо) жалкуватимуть, буде те, що ви, за рівних інших умов, знали, як це важливо, й не дали їм цього.