<b>20 вересня</b>

<b>НАДАЙТЕ ЇМ ЦЮ НЕЗВИЧНУ ПЕРЕВАГУ</b>

Більш ніж через три десятиліття після їхнього славетного першого польоту, один журналіст запитав Орвілла та Вілбура Райтів, як їм це вдалося. Як двоє братів «без грошей, зв’язків і особливих переваг» зробили те, що ніяк не вдавалося тим, хто мав і гроші, й переваги?

«Те, що в нас не було особливих переваг, — неправда, — уточнив Орвілл. — У нашому дитинстві була одна незвична перевага, без якої, либонь, ми не змогли би багато зробити». Що ж це було? «Найкраща річ, яку ми мали на нашу користь, — пояснив Орвілл. — Ми росли в сім’ї, де всіляко заохочували розумову допитливість. Якби мій батько не був із тих, хто підживлює інтелектуальні зацікавлення своїх дітей без тіні думки про вигоду, наш ранній інтерес до польотів був би придушеним ще до того, як зміг би дати плоди».

Нам варто бути такими самими. Культивувати їхню допитливість, хоч би якою вона була. Заохочувати їхні інтереси, не думаючи про те, які вигоди вони можуть їм принести або ні.

Нам не треба бути спеціалістами або якимись особливими людьми, щоб надати їм цю незвичну перевагу.