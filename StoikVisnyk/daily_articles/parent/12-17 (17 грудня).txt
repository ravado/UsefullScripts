<b>17 грудня</b>

<b>ЦЕ МОЖЕ БУТИ ТА МИТЬ</b>

<blockquote>Прості речі — насправді надзвичайні.

<i><b>Пауло Коельйо</b></i></blockquote>

Ви зайняті. Треба лише сходити в магазин. Діти весь день виносили мозок. Ви хочете приготуватися й влаштувати їм особливий сюрприз. І через те, що ви намагаєтеся зробити, пережити або спланувати, ви не думаєте про «тепер». Ви повністю перебуваєте в «потім». Хіба це погано? Теоретично, звісно, ні. Проте насправді такий момент має бути таким моментом .

Згадайте власне дитинство. Що в ньому було особливого? Грандіозні моменти? Важливі бесіди? Чи лише звичайні події та буденні розмови — ваші батьки їх навіть не згадають, — які міцно засіли у вашій пам’яті?

Наприклад, як тато не пішов на роботу й узяв вас на випадковий бейсбольний матч посеред тижня. Як мама приготувала сніданок (ваш улюблений!) на вечерю — просто так, без причини. Або навпаки: коли з вами різко поговорили, коли ви побачили батьків за чимось поганим, коли вас змусили відчути те, чого раніше ви не відчували.

Кожна секунда життя — можливість виховання. Ви насправді формуєте їх щомиті, навіть коли не маєте цього на меті. Кожна миттєвість може бути саме тією . Тому не варто пролітати крізь них і ставитися як до неважливих. Не можна знижувати стандарти для самих себе. Адже цей момент може виявитися останнім найкращим — і більше такого не буде.