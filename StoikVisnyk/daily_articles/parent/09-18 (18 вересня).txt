<b>18 вересня</b>

<b>ДІТЕЙ ТРЕБА НАВЧИТИ ДВОХ ВАЖЛИВИХ УМІНЬ</b>

Озираючись на шлях, який несподівано привів його в президентське крісло, Джеральд Форд жалкував лише про курс навчання, який колись обрав у коледжі. У своїх мемуарах він пише, що якби міг повернутися в той час, то вивчав би дві науки: письмо й ораторське мистецтво. Добре писати та впевнено говорити перед аудиторією було двома головними вміннями, якими він послуговувався в усіх гранях свого лідерського життя, і саме із цих двох дисциплін він — як і більшість студентів — був найменше підготований.

Хоча багато чого змінилося, відколи Форд закінчив університет (тобто від 1935 року), проте майже нічого не змінилося щодо згаданих дисциплін. Ніщо не є таким важливим, як ефективна комунікація.

Діти вчаться танців на обов’язкових уроках, а усне мовлення й дебати залишаються факультативами та позашкільними заняттями. Хіба це не дурість? Дітей оцінюють за стандартними тестами... так, наче комунікаційні вміння можна виміряти завданнями з варіантами вибору. Насправді запитання й фрагменти в таких тестах часто є чистими взірцями поганого письма й неефективної комунікації!

Якщо цього не роблять школи, це маємо зробити ми, батьки. На нас покладено завдання навчити наших дітей важливих умінь — здатності висловлюватися письмово й усно. Ми маємо дати їм можливість встати й звернутися до аудиторії та заохотити впевненість, потрібну для того, щоб почуватися комфортно в цій справі.

Хай що станеться в майбутньому, комунікація буде ключовою й найважливішою річчю. Вам випало підготувати їх до цього.