<b>16 вересня</b>

<b>ГОЛОВНЕ — ЗНАЙТИ ВДАЛИЙ МОМЕНТ</b>

<blockquote>Є певна група письменників, доступних для кожного, будь-якого віку, на всякому щаблі життя: Гомер, Шекспір, Ґете, Бальзак, Толстой. А є такі, чия значущість виявляється по-справжньому тільки в слушний момент.

<i><b>Стефан Цвайґ</b></i></blockquote>

Може , вони здатні зрозуміти «Гру Ендера» в одинадцять років, а може, не збагнуть і до сімнадцяти. Може, до них дійде ідея «Великого Ґетсбі» у старших класах, а може, його краще буде прочитати, скажімо, на сімейному книжковому клубі в пізніші роки. Можливо, їх змалечку захопить поезія, а може, ні. Може, їм сподобаються «Маленький принц» і «Павутиння Шарлотти» так, як вам колись, а може, сьогодні просто не той вечір.

Стефанові Цвайґу був двадцять один рік, коли він уперше розкрив «Проби» Мішеля де Монтеня — книжку, якій немає рівних, — і «геть нічого в ній не зрозумів». І тільки в останній рік життя, після двох світових воєн і вимушеного вигнання, Цвайґ повернувся до цього твору. І тоді зв’язок виник миттєво. Вплив був надзвичайно сильним. Проте лише тому, що трапилася слушна мить.

Пам’ятайте: наша мета — виростити читачів. Але як і в садівництві, усьому є свій час і своя пора, а доти найважливіше для вас — запастися терпінням.