<b>21 березня</b>

<b>ЯКЩО ВИ ХОЧЕТЕ, ЩОБ ДІТИ ВИРОСЛИ ДОБРИМИ ЛЮДЬМИ</b>

«Сенека називав багатство бажаним байдужим . Саме собою воно не є ні добрим, ні поганим. І його незле мати. Він мав слушність. Є речі, які статки не здатні покращити. Звісно, краще мати гроші, ніж не мати, проте помилково думати, що гроші зможуть магічно створити вашим дітям чудове дитинство.

Неправда, що гроші гарантують вашим дітям хороше життя. Неправда, що вони вбережуть їх від болю й утрат. Неправда, що гроші посідають одне з перших місць у переліку їхніх потреб.

Дітям насправді потрібні ви . Вони хочуть лише вас . Як гарно писала «Люба Еббі» ще в 1950-х роках: «Якщо ви хочете, щоб діти виросли добрими людьми, проводьте з ними вдвічі більше часу й витрачайте на них удвічі менше грошей».

Ви не можете купити своїм дітям заміну для себе. Не можете найняти когось за гроші робити ту роботу, яку маєте робити лише ви. Авжеж, гроші полегшують багато чого: за них діти одержують няньок і репетиторів. Але це не буде таким важливим, як те, що даєте дітям ви — своєю увагою й добрим прикладом. Тим, як ви показуєте, що любите їх і цінуєте.

Як це довести? Просто згадайте, як багато дітей виросло в хороших незаможних батьків.