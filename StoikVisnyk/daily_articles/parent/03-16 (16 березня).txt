<b>16 березня</b>

<b>НЕМОЖЛИВО БЕЗ БОРОТЬБИ</b>

На одному заході для юристок у 1980-х, коли Сандра Дей О’Коннор була першою жінкою-суддею Верховного суду, хтось із професорів права запитав: «Як вам вдається поєднувати кар’єру й турботу про сім’ю?». На що О’Коннор відповіла: «Сім’я завжди йде першою».

Це була натхненна відповідь, але всі першопроходиці в залі зрозуміли, що в ній не було повної істини. Як писав біограф Сандри Дей, присутні жінки воліли б почути відповідь «через постійну боротьбу», «через болісний вибір» або «через вічні поступки». Жартувати з таким не можна: ставити сім’ю попереду своїх прагнень важливо, але дуже нелегко . Інакше всі батьки могли б так робити.

Згодом О’Коннор часто розповідала, як «невимовно важко» було знаходити баланс між роботою і сім’єю. Вона іноді намагалася говорити про цю борню з колегами, чоловіками й жінками. Але не казала, як це може бути важко, а лише ділилася власним досвідом. І найважливіше, що своєю відкритістю вона дала їм, а тепер і нам, зрозуміти: без боротьби це неможливо.