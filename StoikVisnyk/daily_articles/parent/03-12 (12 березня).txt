<b>12 березня</b>

<b>ВОНИ МАЮТЬ ІТИ ПЕРШИМИ</b>

Королева Єлизавета II щойно повернулася з піврічного світового турне. Її діти день за днем чекали на її повернення на борту королівської яхти. Чи привезе вона подарунки? Чи розповість якісь дивовижні історії? Чи стисне в обіймах?

Коли вона ступила на палубу, до неї підбіг принц Чарльз, майбутній король. Проте завжди прискіплива щодо протоколу, королева першими привітала групу високопосадовців. «Ні, не ти, любий», — приструнчила вона сина, завершила всі формальнос­ті й уже тоді обійняла рідних.

Навіть через шістдесят п’ять років, навіть якщо ви самі обіймаєте відповідальну посаду й суворо дотримуєтеся правил, навіть якщо не любите Чарльза — це все одно крає вам серце. Надто якщо знати, що королева колись змінила час аудієнції з прем’єр-міністром, щоб бути разом з дітьми на вечері.

А тепер, коли вперше побачила шестирічного сина після довгої розлуки, звернулася до нього з такими словами? Що змінилося? Хіба вона не вгледіла в цьому жахливого символу — буквального перенесення роботи попереду сім’ї? І це після піврічної перерви!

Ваші діти мають іти першими. Не тільки в перші місяці та роки життя, а завжди. Вам треба казати їм: «Так, ти , любий!». І ніколи не говорити протилежного.