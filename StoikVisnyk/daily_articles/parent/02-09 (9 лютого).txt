<b>9 лютого</b>

<b>ЯК ЗВ’ЯЗАТИ СІМ’Ю ДОКУПИ</b>

«Мене тішить, що мої діти вільні, — сказав якось Абрагам Лінкольн. — щасливі й не скуті батьківською тиранією». Сам майбутній президент США зазнав батьківської тиранії. Батько застосовував до нього силу. У всьому контролював. Він робив це з найщиріших мотивів, як потім зрозумів Абрагам, проте важелів у його руках було надто мало, та й ті не діяли. Діти не любили його і старалися якнайшвидше втекти з рідної домівки.

Адже ви такого для себе не бажаєте, правда? Ви хотіли б, щоб діти вас слухали й довіряли вам. Ви прагнули б мати їх поруч, щоб вони могли прийти до вас у разі будь-якої потреби. Щоб поважали ваші принципи і втілювали собою ваші цінності. Щоб робили те, що мають робити, й ставали успішними.

Але як їх до такого спонукати?

Для більшості батьків відповідь полягає в найпростішій і найпримітивнішій формі лідерства: у силі. Логіка тут очевидна. Ви можете змусити їх до чогось, бо ви фізично більші, бо можете забрати пульт від телевізора, бо ви так сказали . І вам навіть здаватиметься, що це діє... до певного часу. Ви, певно, згадаєте, як це діяло на вас у дитинстві. Проте зрештою ця стратегія розпадається й перестає бути продуктивною.

Ось тут варто дослухатися до Лінкольна: «Любов — той ланцюг, що прив’язує дитину до батьків».