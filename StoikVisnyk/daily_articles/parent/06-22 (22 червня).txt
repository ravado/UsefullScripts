<b>22 червня</b>

<b>ПРОСТО ЛЯЖТЕ СПАТИ</b>

<blockquote>Сон — це відсоток, який ми нараховуємо на той капітал, що буде видано нам після смерті. Що вища відсоткова ставка, що регулярніше ми її сплачуємо, то далі відсувається день остаточної виплати.

<i><b>Артур Шопенгауер</b></i></blockquote>

Ви знаєте , якими стають діти, коли вони недосипають. Тому вчасне вкладання в ліжко є дуже важливим ритуалом. Відомо також, що в пізній час із дітьми можуть статися всілякі негаразди, якщо їх залишити наодинці. Тому ми встановлюємо для підлітків залізний час повернення додому.

Але ви також засиджуєтеся далеко за північ, бездумно втупившись у телевізор. Ось знову ви, які втомлені зранку — знову, — бо до ночі лежали з телефоном. Ви могли й мали б лягти раніше, до того ж знаєте це, — але не лягли.

Хто від цього страждає? Ваші діти. Бо ви буркітливі. Вам бракує енергії. Ви відстаєте. Вони навіть відчувають ваше лицемірство!

Якщо хочете стати кращими батьками, почніть лягати раніше. Установіть собі чіткий графік сну, поважайте й дотримуйтесь його. Цінуйте сон. Дбайте про себе. Від цього виграють усі.