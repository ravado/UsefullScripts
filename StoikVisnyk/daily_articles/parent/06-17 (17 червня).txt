<b>17 червня</b>

<b>ЗНАЙДІТЬ СВОЇХ ЛЮДЕЙ</b>

<blockquote>Дружіть лише з тими людьми, які підносять вас, чия присутність відкриває у вас усе найкраще.

<i><b>Епіктет</b></i></blockquote>

Майкл Шебон хвилювався за свого сина, як хвилюються всі батьки. Хлопець здавався йому самотнім і байдужим до того, чим цікавилися його однолітки. Але одного дня вони вдвох опинилися на якомусь заході, присвяченому індустрії моди, де Шебон перебував з робочими питаннями. Його син був зачарованим.

Творчі й артистичні люди довкола були такими несхожими на батьків його друзів і однокашників. Ентузіазм, який зайнявся в душі хлопця, перекинувся й на інших відвідувачів. Повернувшись додому, Шебон глянув на сина, якого начебто несподівано охопили впевненість у собі й відчуття мети. «Ти побував серед своїх людей, — сказав йому батько. — Ти знайшов їх». Син кивнув головою. З гордістю та розумінням, Шебон зміг лише додати: «Чудово. Пощастило ж тобі так рано це знайти». Ми маємо помогти дітям виявити цих «своїх», але ніщо не принесе нам більше користі, якщо ми й собі таких знайдемо. Древнє прислів’я каже: «Якщо живеш із кривим, навчишся кульгати». Ми стаємо схожими на людей, з якими проводимо більшість часу. Це ті випадкові люди, з якими ходили в школу. Колеги на роботі. Батьки друзів ваших дітей. Та інші.

Знайдіть своїх людей. Прийміть їхню підтримку. Нехай вони зроблять вас кращими.