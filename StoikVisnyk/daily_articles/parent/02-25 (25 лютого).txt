<b>25 лютого</b>

<b>ВРАЗЬТЕ ЇХ ЦИМ</b>

Дитина біжить сходами нагору, а ви її спиняєте: «Слухай, поки ти не пішов...». Ви дивитеся телебачення, донька заходить у кімнату, а ви їй: «Я ось що хотів сказати...». Сини борюкаються на подвір’ї, двері відчиняються, виходите ви: «Агов, хлопці!». Вони думають, що ви хочете насварити їх за погані оцінки. Розкритикувати їхній одяг. Наказати їм припинити гамір. А насправді ви вражаєте їх тими словами, яких у житті ніколи не буває мало: «Я вас люблю!» .

Чи застає їх зненацька нагадування про нашу любов? Чи стає їм ніяково, коли ми просто хочемо висловити свої почуття просто так, без приводу? Це наша вина, а не їхня. І виправити цю помилку треба нам, а не їм.