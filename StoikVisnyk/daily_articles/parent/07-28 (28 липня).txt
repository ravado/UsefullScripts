<b>28 липня</b>

<b>ДАЙТЕ ЇМ ПРОСТІР</b>

Якщо ви не будете уважними, все їхнє життя швидко переповниться.

Футбол, школа, віолончель, хатні обов’язки. Ви забороняєте їм сидіти весь день за екраном, не даєте їм марнувати життя й відставати. Ви хочете, щоб вони відбулися, стали кимось.

Але тут треба бути обережними. Ще дві тисячі років тому Плутарх застерігав батьків від надмірного планування й упорядкування життя дітей. «Дітям треба дати простір, щоб вони могли передихнути між численними завданнями, — писав він. — Пам’ятаймо, що все наше життя поділене між працею та відпочинком».

Хіба ви самі найкраще виконуєте свою роботу, коли перевтомлені або натягнуті, наче струна? Хіба ви щасливі, коли ваш календар переповнений справами? Хіба самі не втомлюєтеся від постійного перевезення їх з місця на місце? А уявіть, як вони почуваються! Діти ще навіть не розуміють, що таке стрес і вигоряння. Ваше завдання — захистити їх від цього.

Дайте їм простір. Дайте змогу відпочити. Це ваше завдання.