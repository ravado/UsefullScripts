<b>24 грудня</b>

<b>СУТЬ НЕ В РЕЧАХ</b>

<blockquote>Я ще не бачив тринадцятирічного підлітка, який сказав би: «Я ніколи не бачу свого тата, бо він вічно на роботі, але в мене є крутий гірський велик і мені з ним так добре».

<i><b>Джон Екафф</b></i></blockquote>

Ви важко працюєте, щоб забезпечити їх. І не тільки найнеобхіднішим, а навіть більше. Завдяки вам діти мають басейн. Вони їздять у гарні місця на канікули. У вашій вітальні на стіні висить великий телевізор з безліччю каналів. У них є все це і багато чого іншого.

Але все це насправді неважливе.

Їм потрібен не басейн, а ви разом з ними в басейні. Наминати разом снеки в кімнаті мотелю, хоч би де він був, — ось що їм треба. Телевізор — крута штука, але він не замінює тата.

Усе, що ви їм купуєте, — класне. Але це не замінює вас, хоч би яким крутим воно було. Суть не в цьому. Вони радше бавитимуться з вами в дешевому надувному басейні, ніж самі — в крутезному, з гіркою і водоспадом. Радше житимуть в маленькій квартирі, але вечерятимуть усією сім’єю, ніж скнітимуть на самоті в найкращому котеджному містечку.

Їм потрібні ви . Бо їм з вами добре. І ви маєте теж цього хотіти, бо чи варто зайвий раз казати, що ніхто не знає, як довго вони будуть у вашому житті, а ви — в їхньому?