<b>21 листопада</b>

<b>НЕ ЛЯКАЙТЕСЯ</b>

<blockquote>Світ — це вузький місток, і найголовніше на ньому — не боятися.

<i><b>Єврейська молитва</b></i></blockquote>

Знаєте , яку фразу можна найчастіше прочитати в Біблії? Не бійтеся . Ці слова виринають знов і знов. Вони сигналізують нам з небес «бути сильними й сміливими»: як чуємо ми в Книзі Ісуса Навина, «не бійся й не падай духом».

Схожий настрій панує також у грецькій міфології. Слова близькі до «будь хоробрим», «май сміливість», «не бійся», звучать не менш ніж десять разів в «Одіссеї». Хоч би до якої філософії, релігії або великого мислителя ви звернулися, побачите сміливість там, куди її ставили стоїки: на вершині переліку людських чеснот.

Неможливо бути добрими батьками, якщо не мати мужнос­ті й не виховувати її в дітях. Зрештою, саме нами створене середовище, прищеплені цінності, встановлені правила, протягнуті зв’язки дадуть їх сміливість здійснити те, що судилося, і бути тим, ким їм судилося стати.

Згадаймо спостереження Барака Обами:

Чоловіком вас робить не здатність мати дитину, а мужність виховати її. Як батьки ми маємо брати участь у житті дітей не тільки тоді, коли це зручно й легко, не лише коли в них усе гаразд, а й тоді, коли це справа важка, кропітка і невдячна. Саме в такі миті вони нас найбільше потребують.

У батьківстві немає легких завдань. І багато що в ньому лякає. Але це — головне. Тому найважливіше, чи матимете ви сміливість узяти себе в руки й робити це щодня все їхнє життя.