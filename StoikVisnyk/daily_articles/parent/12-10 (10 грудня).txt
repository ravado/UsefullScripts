<b>10 грудня</b>

<b>КУДИ ВИ ПОСПІШАЄТЕ?</b>

<blockquote>Дерева вже в зелених робах —

<i><b>Філіп Ларкін</b></i></blockquote>

<blockquote>То в них така собі жалоба.

<i><b>Філіп Ларкін</b></i></blockquote>

Ми постійно летимо. Треба швидко зібрати їх у школу. Хутко вкласти спати. Встигнути в аеропорт. Повернутися додому. Доїсти вечерю.

Нам як батькам наче вічно бракує часу, ми постійно кидаємося від однієї справи до іншої. Але зараз варто спинитися й подумати: куди й від чого ми поспішаємо. Ви прагнете якнайшвидше вкласти дитину спати — навіщо? Щоб подивитися Netflix, коли вона засне? Вам нестерпно, що дитина запізнюється до школи, — чому? Боїтеся осуду інших батьків? Хочете раніше прибути в аеропорт — для чого? Лише тому, що так написано на квитку?

Коли ми квапимося, то насправді пропускаємо життя. Ми прожогом мчимо крізь їхнє дитинство — той самий час, за яким колись сумуватимемо, до того ж невдовзі. Як багато з цього здасться нам важливим у майбутньому? Скільки ми будемо готові віддати, щоб повернути бодай кілька тих хвилин, які зараз нам хочеться швидко проминути?

Пригальмуйте. Посмакуйте ці хвилини.