<b>15 січня</b>

<b>ЯКЩО ВИ ХОЧЕТЕ ПОВАГИ ВІД СВОЇХ ДІТЕЙ</b>

<blockquote>Ви зможете заслужити повагу всіх людей, якщо спершу навчитеся поважати самі себе.

<i><b>Гай Музоній Руф</b></i></blockquote>

Усі батьки хочуть, щоб їх слухали. Ми бажаємо, щоб наші поради приймали серйозно. Щоб на нас дивилися як на взірець. Але насамперед хочемо поваги.

Якщо ви прагнете поваги ваших дітей — будьте гідними поваги.

Лише задумайтеся про це на мить: як вони поважатимуть ваші поради, якщо ви самі ними не послуговуєтеся? Як вони шануватимуть вас, якщо ви не реалізуєте свого потенціалу? Як зможуть брати з вас приклад, якщо ви самі заледве даєте собі раду з питанням самоповаги, миритеся з синдромом самозванця і дозволяєте брехні впливати на свої батьківські вчинки?

Подбайте спершу про себе. Станьте такими хорошими батьками — і людьми , — якими тільки здатні бути. Решта прийде сама. А якщо й ні, то ви будете достатньо сильними, щоб подолати всі майбутні труднощі.