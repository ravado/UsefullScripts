<b>3 червня</b>

<b>ВИНЕСІТЬ ЦЕ ЗА ДУЖКИ</b>

«Коли ти виходиш заміж, то віддаєш половину життя», — попереджала мати майбутню письменницю Сьюзан Стрейт. «А що буде з другою половиною?» — з надією запитала маленька Сьюзан. «Її ти віддаси, коли в тебе народиться дитина», — відповіла їй спокійно мама.

Отакої...

Так, шлюб і особисті стосунки — це непросто. І раніше вони були особливо гнітючими й жорстокими для жінки. В усі часи поява дітей змушувала батьків докорінно змінювати їхні життя. Діти позбавляють сну і грошей, забирають свободу, яку ми вважали за належне. Та чи означає це, що ми мусимо повністю втратити себе, всю нашу волю? Ні і знову ні!

Це сумне математичне рівняння можна винести за дужки: працювати над собою та власними стосунками, просити про допомогу, не кидати мрій навіть у старшому віці. А ще зосередитися на тому, що дають нам шлюб і діти, — на набутому досвіді й нових можливостях.

Махнути рукою на себе означає махнути й на дітей — а отже, дати їм просто жахливий урок.