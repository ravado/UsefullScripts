<b>12 вересня</b>

<b>ОСЬ У ЩО ВАРТО ІНВЕСТУВАТИ</b>

<blockquote>Коли я маю трохи грошей, то купую книжки, а якщо щось залишається — то їжу й одяг.

<i><b>Еразм Ротердамський</b></i></blockquote>

Ви важко гаруєте заради своєї сім’ї. І знаєте, скільки поту пролито за кожен долар, — тому цей долар буває так важко витратити. Особливо якщо ви схильні інвестувати — від кожного долара, витраченого нині, чекаєте прибутку в майбутньому.

Але це не єдиний можливий погляд на питання. Марк Аврелій писав, що засвоїв від свого діда таке: «Уникати громадських шкіл, наймати хороших приватних учителів і вважати добром витрачені на них гроші».

Марк писав про інвестицію в освіту ваших дітей — хоч би якої форми вона набувала. Репетитор іспанської мови, який приходить двічі-тричі в місяць? Учителька гри на фортепіано? Річний абонемент у музей? Вартість бензину й час на поїздки у спеціалізовану школу на інший край міста замість найближчої, але з менш строгою програмою? Приватне навчання? Домашнє на­вчання, задля якого один з батьків працює лише пів дня?

Усе це недешево. Але не сприймайте це як витрати. Радше як інвестиції. Ви ніколи в житті не зробите важливіших вкладень — бо це інвестиції в знання, освіту, майбутнє. Це зробить дітей кращими. Це вартує витрачених коштів.