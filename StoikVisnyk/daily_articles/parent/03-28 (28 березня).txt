<b>28 березня</b>

<b>ЦЕ СІМЕЙНА СПРАВА</b>

Тейлор Бренч написав чудову тритомну працю про Мартіна Лютера Кінга та рух за громадянські права. У ній майже три тисячі сторінок і кілька сотень приміток. Вона здобула багато престижних премій, як-от Пулітцерівська в номінації «нонфікшн» і премію Національного кола літературних критиків.

Без сумніву, Бренч дуже задоволений своєю титанічною працею в галузі історичної науки, задля якої він витратив безліч годин на дослідження, писання, редагування й дискутування. Проте у присвяті останнього тому є один пасаж, який гарно відбиває той досвід і ті сімейні зусилля, яких потребує таке досягнення. Ось що пише Бренч:

Наш син Франклін, який народився за кілька тижнів до моєї першої поїздки в мотель Lorraine , закінчив коледж саме вчасно, щоб допомогти мені з кінцевими дослідженнями.

Хоч якою є ваша подорож, ваші діти завжди з вами. Легко вважати вашу кар’єру такою, де ви завжди перебуваєте в центрі. Але це не так. Це — справа сімейна. Те саме можна сказати й про прагнення кожного з членів вашої сім’ї. І що більше ви берете участь в особистому шляху кожного, то краще. Так досягнення стають солодшими, робота повнішою... а жертви менш болючими. Бо все це зроблено гуртом.