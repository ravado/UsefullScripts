<b>19 жовтня</b>

<b>НАВЧІТЬ ЇХ, ЩО ВСЕ МОЖНА З’ЯСУВАТИ (ЧАСТИНА ІІ)</b>

Коли Чарльз Ліндберґ обмірковував свій перший трансатлантичний переліт, він натрапив на одну проблему: він зовсім не знав відстані між двома узбережжями.

У його книжці мемуарів є неймовірний уривок про перші приготування Ліндберґа та його механіка, де вони обговорюють план повітряної подорожі з Нью-Йорка в Париж за певним маршрутом.

«Яка це відстань?» — запитує один з них.

«Приблизно п’ять з половиною кілометрів. Можна виміряти точніше, якщо з глобусом. Не знаєш, де його взяти?»

«Глобус є в бібліотеці. Туди кілька хвилин їхати. Перш ніж робити точні підрахунки, треба знати цю відстань. Моя машина стоїть біля входу»

Ліндберґ був з тих, хто вміє сам розв’язувати свої проблеми, з’ясовуючи їх. Він і його партнер зрештою взяли мотузку, протягнули її на глобусі від Нью-Йорка до Парижа, а потім вирахували відстань за мірилом. Величина виявилася дуже близькою до тієї, за якої політ мав би закінчитися вдало.

Не варто розв’язувати проблеми наших дітей замість них. Не слід навчати їх запам’ятовувати. Краще навчити самим собі допомагати. Показати їм, що все на світі можна з’ясувати .