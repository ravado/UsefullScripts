<b>8 квітня</b>

<b>ЩОБ УДОМА ПАНУВАВ МИР, ТАКОГО МАЄ БУТИ МЕНШЕ</b>

<blockquote>Деякі речі не просять вашого судження. Дайте їм спокій.

<i><b>Марк Аврелій</b></i></blockquote>

Усередині більшості конфліктів між батьками й дітьми — а також між подружжям — перебуває єдине: судження. Ми маємо свої погляди, вони — свої: ось і ґрунт для незгоди. Якщо ми як батьки прагнемо кращих стосунків зі своїми дітьми, нам треба зробити одну просту річ: висловлювати менше суджень.

Чи вам справді аж так важливо, яку їжу подаватимуть на весіллі вашої доньки (навіть якщо ви його оплачуєте)? Чи вам кон­че мати думку про їхні стрижки й зачіски? Їхні друзі — це їхні друзі, то хіба не байдуже, що ви думаєте про них або їхніх батьків? Ну то й що, що їхня музика звучить дико для вас? Що вам до того, якщо вони хочуть виховувати власних дітей інакше?

У світі насправді мало того, що справді потребує, щоб над ними нависало ваше судження. І ваша сім’я — точно не в цьому переліку.