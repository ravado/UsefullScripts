<b>16 липня</b>

<b>ОРИГІНАЛ КРАЩИЙ ЗА РОЗУМНИКА</b>

<blockquote>Світом правлять трієчники.

<i><b>Гаррі Трумен</b></i></blockquote>

Ми хочемо мати розумних дітей. Тому відстежуємо їхню успішність, наймаємо репетиторів і допомагаємо їм з підготовкою до іспитів. І саме за це ми їх хвалимо. «Ти такий розумний!», « Ти така розумна!»

Та чи справді це налаштовує їх на успіх у житті? Публіцист, підприємець і венчурний інвестор Пол Ґрем застерігає батьків від «останньої битви» — намагань влаштувати дітей у престижний коледж, щоб згодом здобути хорошу роботу — з тих, що доступні розумникам. Айнштайн був особливим не через надвисокий інтелект, пише Ґрем, а завдяки своїм оригінальним ідеям.

Подумайте про тих, від кого ми найбільше у захваті: всі ці люди мають спільну рису. І це не блискучий розум, а нестандартний погляд на світ. Усі вони унікальні, й саме їхня унікальність (часто, однак, поєднана з інтелектом) дала їм змогу здійснити щось величне. Тож тепер, коли ви стараєтеся виліпити своїх дітей, спробуйте краще припинити це ліплення і скеруйте їхнє зростання.

Заохочуйте їх бути оригінальними й унікальними. Нехай вони пізнають нове. У світі й так чимало розумників... і більшість з них невимовно нудні й нецікаві. Світові потрібні свіжі, творчі мислителі. Потрібні оригінали.