<b>10 жовтня</b>

<b>АЛЕ НЕ БУДЬТЕ НАДТО СУВОРИМИ</b>

Багатьом суворим батькам доводиться прийняти те, що кож­на дитина особлива й потребує чогось іншого. Катон Старший саме так добирав виклики, які ставив перед своїм сином Марком. Як пише Плутарх, йому довелося зважати на те, що Марк — окрема особистість:

Оскільки його тіло не було досить сильним, щоб долати надзвичайні труднощі, Катону довелося дещо послабити надмірну суворість і самодисципліну свого способу життя.

Так і має бути! Ми виховуємо міцних дітей і по-батьківськи, тобто з любов’ю й терпінням навчаємо їх виростати за власні межі. Водночас ми визнаємо й поважаємо ці межі. Ми ставимо перед ними виклики, але самі викликом не є. Ні, ми — їхні союзники. Ми в їхній команді. Ми працюємо з ними й на них, а не проти.