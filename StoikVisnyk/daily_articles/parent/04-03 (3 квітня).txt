<b>3 квітня</b>

<b>І ЗНОВУ: ЧИМ ВИ СТАНЕТЕ?</b>

<blockquote>Лють завжди живе довше за біль. Тому краще піти зворотним шляхом. Нікому ж не спаде на думку копнути мула або вкусити собаку у відповідь за кривду?

<i><b>Сенека</b></i></blockquote>

Для Артура Еша час, проведений з дочкою, був трагічно коротким. У кінці своїх мемуарів, які він дописував уже на смертній постелі й знав, що жити йому залишилося недовго, він умістив пораду для неї — дещо схожу на те, про що ми говорили 5 січня.

«Нас споглядають наші предки, як я дивлюся на тебе, — казав він доньці. — Ми маємо у своїх руках більше, ніж те, про що вони могли тільки мріяти. А тому не можемо розчарувати їх».

Так, духи предків споглядають за нами, але їхні примари також переслідують нас, як казав про це Брюс Спрінгстін. Ким станете ви для вашої дитини?

Чи готові ви стати тим прикладом, якого вони потребують? Чи залишили їм у спадок те, що надихне їх бути ґречними й дисциплінованими, добрими й чесними, як зробив це для своєї маленької дочки Артур? Чи мучитимете їх усе життя своїми помилками й болем, якого завдали їм, несказаними словами й нерозв’язаними проблемами?