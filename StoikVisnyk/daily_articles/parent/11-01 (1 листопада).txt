<b>1 листопада</b>

<b>БАТЬКІВСТВО ПОВ’ЯЗУЄ ВСІХ НАС</b>

<blockquote>Усі наші родичі-тварини, як давно спостеріг Арістотель, прагнуть вижити і створити якнайбільше схожих на себе.

<i><b>Марта Нассбом</b></i></blockquote>

Ви любите своїх дітей найдужче у світі. Вони для вас — найособливіші. Коли ви про них думаєте, ваші очі самі заплющуються. Серце м’якне. Заради них ви готові на все. Ніщо інше не є таким важливим для вас.

Подумайте про них на секунду. Відчуваєте, як вас наповнює тепло? Пробігає хвилею крізь ваше тіло. Вам одразу ж хочеться зараз обійняти їх, так? Може, вам навіть сльози набігають на очі. Ось що означає бути батьками.

А тепер на хвильку задумайтеся про всіх тих, хто поділяє такі ваші почуття. Уявіть, що всі люди на світі — навіть убивці в камері смертників, навіть той грубіян, який штовхнув вас сьогодні в супермаркеті, або той мільярдер, який, на вашу думку, руйнує політичну систему, — всі вони, мають такі самі почуття до власних дітей. Пропустіть цю думку кілька разів через свій мозок. Те саме Клеопатра почувала до своєї доньки. Фредерік Дуґлас — до власних синів. А ще мільярди звичайних людей у маленьких містечках, печерах і на суднах у буремному морі.

Бути батьками — дуже особливий стан. Це щось майже універсальне. Ми зможемо стати добрішими й вибачливішими, зможемо легше знаходити спільну мову з іншими, якщо частіше про це згадуватимемо.