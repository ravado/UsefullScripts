<b>5 вересня</b>

<b>ЧИ РОБИТЕ ВИ ЦЕ ЗА ВЕЧЕРЕЮ?</b>

<blockquote>Тому, хто не може покласти свої думки на лід, краще не вступати в палкі суперечки.

<i><b>Фрідріх Ніцше</b></i></blockquote>

Деякі сім’ї за вечерею вмикають телевізор. В інших усі вечеряють нарізно. Хтось під час їжі невимушено балакає про день, що минув. А ось у домі Аґнес Коллард вечеря геть інша. Вона зі своїми дітьми влаштовує диспути .

Оскільки Коллард — філософиня, то й більшість сімейних диспутів — філософські. Наприклад: якщо один зі зрощених близнюків скоїть злочин, чи треба карати їх обох? Чи може інший з двох бути цілком невинним? Іноді вони сперечаються про щось геть безглузде: в одному з таких диспутів, який запропонував її семирічний син, обговорювали, якою має бути ідеальна рукавичка.

Важить тут, звісно, не зміст суперечки, а сама діяльність. Її користь для сім’ї. І, як і більшість найкращих батьківських стратегій, ця ніколи не була нав’язаною або формальною. Такі диспути починалися як її бесіди з чоловіком, у яких діти захотіли взяти участь. З часом дискусії розвинулися. Правила виникали на ходу, традиції оформилися органічно. І зрештою це сформувало стиль сімейного й інтелектуального життя.

Що ви можете сказати про свої вечері? Може, вам варто про це поговорити. Або навіть посперечатися.