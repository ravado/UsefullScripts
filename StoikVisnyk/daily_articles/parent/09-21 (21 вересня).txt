<b>21 вересня</b>

<b>ВИХОВУЙТЕ ЇХ ЧОМУСИКАМИ</b>

В оповіданні Френсіса Скотта Фіцджеральда «Голова і плечі» (Head and Shoulders) юний геній Горас пояснює:

Я був чомусиком. Хотів бачити, як крутяться колеса. Мій батько — молодий професор економіки в Принстоні — виховував мене за такою системою: за змогою відповідати на всі запитання, які я йому ставив.

«Чомусик» звучить чарівно. Хіба не таких дітей ми виховуємо? Дітей, які прагнуть з’ясовувати . Тих, кому надто мало зовнішнього вигляду речей, хто не вдовольняється простими поясненнями.

Чи надокучають такі діти? Звісно. Вони через це навіть можуть потрапити в халепу. Але бути допитливим краще, ніж самовдоволеним, а бути надокучливим — краще, ніж невігласом.

Будьте певними: іноді через утому ви не зможете відповісти на чергове запитання. А часом їхні запитання здаватимуться вам недоречними. Але в такі миті вам краще взяти паузу, перевести подих і згадати, що ваше завдання — посіяти звичку. А ще посія­не треба поливати й у жодному разі не витоптувати.

Що більше вони запитують, то краще. До того ж не тільки для них або вас, а й для всього світу.