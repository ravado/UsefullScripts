<b>9 листопада</b>

<b>ЩОБ ЗА СТОЛОМ БУЛО ПОВНО НАРОДУ</b>

<blockquote>Яке це пишне видовище — бачити чоловіка й дружину з багатьма дітьми, й щоб ті діти гуртом зібралися навколо них!

<i><b>Гай Музоній Руф</b></i></blockquote>

Іноді допомагає спокійно посидіти й поміркувати, що це таке — батьківський успіх.

По-перше, це, звісно, мати здорових дітей, які дожили до дорослого віку. Це очевидно.

Але, по-друге, якщо подумки перестрибнути в майбутнє, то що ви там побачите? Те, що так вдало використав гурт High­women у назві пісні «Повно народу за столом» (Crowded Table). На День подяки. На день народження. У приморському котеджі, який ви наймаєте для сім’ї на літо. Це означає мати дітей, яких ви бачитимете , з якими підтримуватимете стосунки, які хотітимуть проводити з вами час... до кінця ваших днів.

«Якщо хочеш мати сад, — ідеться у тій пісні, — треба сіяти насіння».

А якщо хочете мати багато людей за столом, вам слід уже зараз ухвалювати правильні рішення, щоб ваші діти хотіли примчати зі своїх домівок до вашої, коли вони стануть старшими й матимуть власні сім’ї. Треба посіяти трохи щастя й полити його любов’ю — і тоді ви матимете, що пожинати.

Щоб мати повно народу за столом завтра, стіл треба лаштувати вже нині.