<b>1 вересня</b>

<b>ЦЕ ВЕЛИКИЙ ЗРІВНЮВАЧ</b>

Не всі з нас можуть дати дітям багатство. Чи потужні зв’язки. Або навіть кращу генетику. Чи означає це, що наші діти ростуть у невигідних умовах? Що їм нічого не світить? Та ні. Бо у світі є великий зрівнювач — той, який ми можемо їм показати і яким вони повсякчас можуть скорис­татися.

Знаменитий тренер Принстонської команди з баскетболу Піт Керріл казав молодим спортсменам:

Мій батько народився в іспанській провінції Леон і тридцять дев’ять років працював, виплавляючи сталь на відкритому горні в Бетлегемській металургійній компанії. Щодня, коли йшов на роботу, він нагадував мені та моїй сестрі, як важливо бути розумним: «У житті, — казав він, — великі й сильні завжди перемагають малих і слабких... але розумні беруть верх над сильними».

Така проста батьківська порада: думай головою . Розум — таємна зброя слабших, доступна кожному та завжди безплатна.