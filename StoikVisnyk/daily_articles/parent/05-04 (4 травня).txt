<b>4 травня</b>

<b>НАВЧІТЬ ЇХ ЦИХ ЧОТИРЬОХ ЧЕСНОТ</b>

<blockquote>Якщо колись у житті вам трапиться щось краще за справедливість, істину, самовладання і сміливість — вважайте, що ви зустріли диво.

<i><b>Марк Аврелій</b></i></blockquote>

Арістотель їх прославляв. Християни й стоїки — також. На Заході їх називали «кардинальними чеснотами» від латинського «cardo» — «дверна завіса, стрижень, основа». Це ті чесноти, на яких, наче на завісах, тримається життя. Усі батьки мають навчити їх своїх дітей:

Сміливість. Постати. Рушити. Нічого не лякатися та не боятися.
Поміркованість. Знати міру. Панувати над собою. Уникати надлишків.
Справедливість. Робити правдиве. Дбати про інших. Виконувати свій обов’язок.
Мудрість. Вчитися. Вивчати. Тримати розум відкритим.
Такими є чотири головні підвалини життя.

Вам як батькам потрібно шанувати ці чесноти... і відповідно виховувати своїх дітей. Ви маєте й самі бути взірцем цих чеснот і навчати дітей — прикладом і поясненням, — як їх у собі плекати. Їхнє життя — і майбутнє — тримається на цьому, як на завісах.