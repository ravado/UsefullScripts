<b>27 листопада</b>

<b>ЦЕ — РОДИННЕ ГАСЛО</b>

Був звичайний вечір. Хлопці ніяк не хотіли йти спати. Їх переповнювала та взаємно заразлива рухливість, яка іноді не дає братам змоги вгамуватися. Коли батько вперше зазирнув до них і наказав лягати, вони не послухали. Вдруге — теж. Хлопці й далі гиготіли собі. Билися. Бавилися. Пустували.

І нарешті втретє знаменитий університетський футбольний тренер Джек Гарбо був уже готовий гаркнути на них — так само, як батько у фільмі «Названі брати»: «ЧАС КАЗИТИСЯ МИНУВ!». Але не гаркнув. Натомість він просто подивився на хлопчиків — майбутніх тренерів НФЛ Джона і Джима Гарбо — і мовив: «Ну кому може бути краще за вас обох? Ви, двоє братів, смієтеся, оповідаєте один одному історії, ділитеся мріями. Кому ще в житті так пощастило?».

Хлопці відказали в один голос: «Нікому, тату нікому!». Це запитання стало родинним гаслом Гарбо, яке прислужилося б будь-якій сім’ї — багатій або бідній, великій чи малій.

Кому ще так пощастило?