<b>12 листопада</b>

<b>ОСЬ ЧОМУ ВИ ТУТ</b>

<blockquote>Не так воно хай буде між вами, але хто з-між вас хоче стати великим, хай буде вам слугою, і хто з-між вас хоче бути першим, хай буде рабом усіх. Бо й Син Чоловічий прийшов не на те, щоб йому служити, лише щоб служити й віддати своє життя як викуп за багатьох.

<i><b>Від Марка 10:43–45</b></i></blockquote>

Іноді ви позираєте на життя бездітних і відчуваєте легку заздрість. У них так багато часу. Навіть від абревіатури DINK у вас набігає в роті слина.

І натомість? Ви знаєте, що зробили правильний вибір — і не лише тому, що любите дітей. Діти дають вам найважливіше з усього, що є у світі. Вони дають нам сенс і мету нашого буття. Рядки з Євангелія від Марка, які винесено в епіграф цього розділу, мають глибоко відлунювати в душах усіх батьків.

Ми тут для того, щоб дати їм хороше життя... і водночас зробити гідним власне життя. Тому не варто нікому заздрити. Якщо і є хтось гідний заздрощів, то це ви.