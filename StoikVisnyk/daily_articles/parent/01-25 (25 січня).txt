<b>25 січня</b>

<b>ЯК ЇХ ВБЕРЕГТИ</b>

<blockquote>Ми маємо бути такими, якими хочемо бачити своїх дітей. Їхній характер формується на основі нашого.

<i><b>Джон Еббот</b></i></blockquote>

Є речі , від яких ми хочемо вберегти дітей. Тому встановлюємо правила. Призначаємо покарання. Пильно наглядаємо за дітьми. Певною мірою це, звісно, діє, але дуже виснажує. Водночас ми геть забуваємо про найсильніший фактор стримування й найвпливовіший мотиватор: власні вчинки.

Ось що каже нам Плутарх:

Батьки мусять насамперед... зробити самих себе наочним взірцем для дітей, щоб коли ті дивляться на життя своїх батьків, наче в люстро, втримувалися від ганебних учинків і слів. Бо ті, хто припускаються тих самих помилок, за які дорікають своїм синам, необачно звинувачують самі себе від імені синів.

Якщо ви хочете вберегти дитину від поганого впливу чи поганого вибору, хай дороговказом у цьому будуть ваші вчинки. Нехай ваше життя й підганяє ваших дітей, і втримує їх. Так ви зможете стати для них натхненням у кожну мить.