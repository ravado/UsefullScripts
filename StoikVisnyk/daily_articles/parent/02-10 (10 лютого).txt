<b>10 лютого</b>

<b>КОЛИ ВОНИ ПОВЕРТАЮТЬСЯ...</b>

В одній з найвідоміших притч Євангелія Ісус оповідає про блудного сина: «В одного чоловіка було двоє синів. Молодший з них сказав батькові: “Тату, дай мені ту частину маєтку, що мені припадає”. Хлопець продав усе, що отримав, і втік із грішми. Він мандрував, гуляв, бенкетував, як цар, і за тиждень спустив усе. Довелося йому піти в найми годувати свиней. На харчі йому грошей не ставало, тож він їв разом зі свинями те, що кидали їм. Зрештою йому спало на думку вернутися додому, де навіть батькові слуги їли вдосталь. І рушив він назад із наміром покаятися перед батьком: “Я недостойний більше зватися твоїм сином. Прийми мене як одного з твоїх наймитів”».

Перш ніж хлопець устиг мовити задумане, — пояснює Ісус, — батько гукнув до слуг своїх: «Притьмом принесіть найкращу одіж, одягніть його, дайте йому на руку перстень і сандалі на ноги. Та приведіть годоване теля і заріжте, і їжмо, веселімся, бо цей мій син був мертвий, і ожив, пропав був, і знайшовся».

Можливо, ваші діти ніколи не вимагатимуть у вас своєї час­тини маєтку, але вони віддалятимуться від вас. Намагатимуться встановити свою незалежність. А також втраплятимуть у халепи. Як батьки ви маєте прийняти це і прийняти їх, хай там що. Впустіть їх у дім. Дайте їм те, чого вони потребують. І коли вони повертатимуться до вас, зустрічайте їх не докором, не словами «А ми попереджали!», а приязню й розумінням.