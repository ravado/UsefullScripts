<b>25 серпня</b>

<b>ЧИ КАЖЕТЕ ВИ ЇМ ТАКЕ?</b>

На початку своєї письменницької кар’єри Сьюзан Стрейт почула від свого наставника, великого Джеймса Болдвіна, такі слова: «Ти мусиш писати далі. Це не обговорюється». Уявіть, як разюче це відрізнялося для неї від прикладу її матері, яка вважала, що її мистецьке життя припинилося з народженням дітей.

Нам варто запитати себе, який шлях ми обираємо. Чи кажемо ми дітям, що вони мусять і далі реалізовувати свій потенціал, — і це не обговорюється ? Чи своїми діями (або бездіяльністю ) повідомляємо їм протилежне? Чи не стаємо ми мимоволі вбивцями мрій? А може навпаки — будівничими мрій?

Ось яке питання. І воно точно не підлягає обговоренню.

Ніхто ще не виграв від того, що махнув на себе рукою. Певна річ, вам слід дивитися правді у вічі й обирати одну кар’єрну стежку, полишаючи іншу. Але це не повна зупинка . Заробляти гроші тим, що вам подобається робити, менш важливо, ніж удосконалюватися в цій справі й витискати максимум зі свого потенціалу.

Як батьки ми, безумовно, мусимо вболівати за дітей, бути їхніми фанами. Маємо заохочувати їх. Казати: «Рухайтеся далі, попереду ще багато всякого кращого». Світ іще виставить їм на шляху доволі знаків «стоп», завад, перепон і розчарувань. Не треба додавати до них нові. Треба робити протилежне. Вірити у своїх дітей.