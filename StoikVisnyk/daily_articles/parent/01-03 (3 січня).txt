<b>3 січня</b>

<b>ЇХНІ ПОМИЛКИ — ВАШІ ПОМИЛКИ</b>

<blockquote>Не переймайтеся тим, що діти вас ніколи не чують; краще пам’ятайте, що вони постійно за вами стежать.

<i><b>Роберт Фулджем</b></i></blockquote>

Діти можуть доводити до сказу. Тиснути на ваші слабкі місця. Мучити численними запитаннями. Усе за вами повторювати.

«Я його безмежно люблю, мабуть, за те, що всі його вади — мої вади, — казав про свого сина письменник Джон Стейнбек. — Я завжди знаю, що йому болить і що його лякає».

Наші діти мають наші вади й чесноти. Ось чому така шалена справа, як батьківство, дає нам стільки можливостей. Ми покликані допомогти їм стати найкращими з можливих версій нас самих. Зробити так, щоб вони відтворили в собі все найліпше з того, що є в нас. І водночас не дати їм повторити в собі те, що ми маємо поганого.

Це може стати надскладною еквілібристикою, якщо ми не достатньо чесні й не володіємо собою, якщо дозволяємо своєму его стояти на заваді. Цього не можна допустити. Це наш час, наша нагода! Допомогти дітям. Підштовхнути їх. Дати їм змогу подолати ті недоліки, яких ми, либонь, ніколи не позбулися б у самих себе. Нам випав другий шанс — це шанс дати їм те, чого не досягли ми.

А надто — це шанс зрозуміти .