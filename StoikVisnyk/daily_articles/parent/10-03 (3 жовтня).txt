<b>3 жовтня</b>

<b>ЦЕ — НАЙВАЖЛИВІШИЙ УРОК</b>

<blockquote>Головне питання життя просте й зрозуміле: визначити й розділити всі матерії на такі, про які я можу ясно сказати, що вони не в моїй владі, й такі, які пов’язані з моїм вибором. У чому тоді я шукатиму добро та зло? Не в зовнішніх, непідвладних мені матеріях, а всередині мене самого й у виборі, який я робитиму.

<i><b>Епіктет</b></i></blockquote>

Майже в усьому, чого ми хочемо навчити наших дітей, є внутрішній урок. Він дещо крутий... і водночас прос­тий. Цей урок є стрижнем стоїчної філософії, а також ключем до успіху в житті: ми не контролюємо життєвих подій. Ми контролюємо лише нашу реакцію на них.

Ваша доня вважає, що вчителька несправедлива й не любить її? Гаразд, це може бути й правдою. «І що ти з цим робитимеш?» Тренер каже, ваш син надто низький, щоб грати в баскетбол? Та сама відповідь. Завалили тест з математики? Ті самі слова. На майданчику їм хтось допікає? Те саме. Змогли потрапити лише в останній з усіх запасних коледжів? Знову й знову те саме.

Навчіть ваших дітей не бабратись у своєму нещасті, а зосередитися на тому, що робити далі . Скеруйте їхню енергію в реакцію. Бо на свою реакцію вони впливають. Це їхня суперздібність. Якщо ви їх навчите, вони її здобудуть.