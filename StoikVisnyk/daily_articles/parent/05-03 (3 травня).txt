<b>3 травня</b>

<b>ПЛЕКАЙТЕ ЦЮ ЧУДОВУ РИСУ</b>

Первинним і найважливішим джерелом впливу на королеву Вікторію була не мати, а люба гувернантка баронеса Лецен, яка пізніше стала її подругою й радницею.

Саме від Луїзи Лецен Вікторія перейняла міцну вдачу, що зробила її одною з найвеличніших королев Англії: тією, що правила приблизно шістдесят три роки, з яких понад сорок — самостійно. Як казала Лецен зі своєю фірмовою скромністю:

Я, певна річ, не створила, але виплекала в Принцесі одну якість: постійно випробовувати, міцно триматися і зважати на те, що Принцеса вважає правильним і добрим.

Ви маєте безліч батьківських обов’язків. Але жоден з них не переважить цього. Так, діти мають бути розумними. Їм важливо бути здоровими й готовими допомогти. Вони повинні добре навчатися у школі. Але нічого з цього не буде можливим, якщо не виплекати в дітях тієї здібності, яку Лецен допомогла Вікторії зростити в собі.

Тож і ви робіть це. Щодня.