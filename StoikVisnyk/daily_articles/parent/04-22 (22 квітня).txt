<b>22 квітня</b>

<b>ЧИ ДОБРЕ, КОЛИ ВОНИ НЕЧЕМНІ?</b>

У статті для New York Times Мелінда Веннер Моєр (авторка фантастичної книжки «Як не виростити дітей сволотою» (How to Raise Kids Who Aren’t Assholes) просить вас розглянути одну, ймовірно, найбільш контрінтуїтивну ідею батьківства: може (справді, чому ні?), це не дуже погано, якщо ваші діти не шануються? Можливо, каже вона, це лише ознака того, що вони почуваються любленими й у безпеці. Ось як вона пише далі:

Подумайте про це так: якщо діти з дорослими завжди чемні, люб’язні та слухняні — то зазвичай тому, що вони просто бояться цих дорослих. Не випадково саме ті люди, які похваляються вихованістю своїх дітей, полюбляють прислів’я на зразок «Лозину щадити — дитя занапастити».

Це не означає, що має бути хаос і не варто встановлювати жодних правил. Ідеться лише про нагадування вам, що перш ніж розписатися в повному батьківському фіаско через зухвалу або істеричну поведінку своїх дітей, варто подумати, що їм прос­то комфортно робити це на ваших очах .

Насправді вони, найімовірніше, таки слухають вас, — особливо коли ви кажете, що ви на їхньому боці, любите їх беззастережно і даєте їм право вирішувати. Можливо, в глибині вони вас дуже поважають. А насамперед це може означати, що вони довіряють вам найбільше у світі.