<b>14 липня</b>

<b>ВАМ ВАРТО ПРИСТОСОВУВАТИСЯ</b>

Батько вченої Дженніфер Даудни був професором англійської мови. Лише коли в нього народилася дочка, він звернув увагу, що майже всі книжки, які він рекомендував студентам, написали чоловіки. Народження доньки змусило його усвідомити прикру несправедливість, яка позбавляла його студентів і студенток цінної перспективи й натхнення. Тому, як пише Волтер Айзексон у своїй чудовій книжці, присвяченій життю Дженніфер Даудни, лауреатці Нобелівської премії, батько тихцем «додав до програми Доріс Лессінг, Енн Тайлер і Джоан Дідіон». А також почав приносити доні додому книжки, які могли б її надихнути.

Як хороший батько (і хороша людина) він зумів пристосуватися. Не через політкоректність, а через емпатію. І яким же був наслідок? Чи позбувся він свого маскулінного хребта? Чи перемогла цензура? Ні, його вибір зробив світ кращим! І його студенти стали кращими, і він сам дуже зблизився з власною донькою. А згодом, через десятки років, весь світ поліпшав від його пристосування (можете подякувати Даудні й водночас її батькові за mRNA-вакцину від ковіду).

Не застигайте в часі. Не закривайте свого розуму. Будьте відкритими... і пристосовуйтеся.