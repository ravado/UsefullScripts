<b>2 серпня</b>

<b>ПРОСТО БУДЬТЕ ФАНАМИ</b>

Можливо , ваша дитина захопилася чимось дивним. Можливо, її метал-гурт звучить кепсько або таланту репера в неї немає ні на гріш. Вам огидні серіали, які вона дивиться, а її мрії аж ніяк не назвеш піднесеними. А може, вона дуже обдарована й уже зараз готова стати профі. І за належного стимулу та підтримки здатна бути особливою — вам тільки варто простежити, щоб вона не лінувалася й не згаяла шансів, які для цього потрібні.

Але чи справді це ваше головне завдання? Насамперед ви маєте бути її фанами. Шанувальниками. Її самої. Її талантів або браку талантів. Її можливостей або їх нестачі.

Їм не потрібен домашній офіцер для муштри. Не потрібен той, хто кидає виклики й повідомляє сувору правду. Навіть не надто потрібні гроші, щоб потрапити у круту лігу. Не треба, щоб ви приструнчували її вчителів і вимагали для неї особливого ставлення. Не потрібна ваша одержимість.

Їй потрібні фани, шанувальники. Ті, хто її підтримує, любить і вболіває. Фани зі здоровим ставленням до справи — не переслідувачі й не тирани.

Просто будьте фанами. Це не дуже важко.