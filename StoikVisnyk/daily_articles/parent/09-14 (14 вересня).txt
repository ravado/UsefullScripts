<b>14 вересня</b>

<b>НЕ ПРОСТО ЧИТАТИ, А ЧИТАТИ КРИТИЧНО</b>

<blockquote>Читати уважно — не задовольнятися лише «схопленням суті».

<i><b>Марк Аврелій</b></i></blockquote>

Неписьменний світ — доволі кепський, але світ, у якому люди бездумно вірять в усе й погоджуються з усім прочитаним, — не кращий. Тож добре, якщо ви вчите дітей читати, але чи вчите ви їх читати критично ?

Вони мають знати: автори теж помиляються. Їхні слова підлягають сумніву. Книжка — не монолог. Це бесіда між письменником і читачем, між минулим і сьогоденням. Навчіть їх робити нотатки, не погоджуватися з тим, що вони бачать на сторінці, брати участь у діалозі, розпочатому автором, книжку якого вони тримають у руках.

Їм потрібно знати: ніщо з написаного не є незаперечним. Жодна школа або система думки не дає всіх відповідей. Порадьте їм читати твори полярно протилежних мислителів. Прочитайте одну книжку разом... а потім іншу, яка пропонує протилежний погляд. Говоріть про важливість диспутів, про те, як порівнювати й зіставляти. Навчіть їх бути більш ніж читачами — критичними читачами із широким кругозором. Тими, хто сумнівається. Хто досліджує. Хто мислить сам.