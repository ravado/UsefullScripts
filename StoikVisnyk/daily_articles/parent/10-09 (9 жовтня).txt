<b>9 жовтня</b>

<b>СТАВТЕ ПЕРЕД НИМИ НОВІ Й НОВІ ЗАВДАННЯ</b>

<blockquote>Добра половина мистецтва життя — це витривалість.

<i><b>Ален де Боттон</b></i></blockquote>

Ви, звісно , хочете виховати дітей міцними. А також активними, витривалими, здоровими й умілими. Хочете, щоб вони були здатними долати перепони, захищати себе, бути завжди готовими до злетів і падінь у житті.

Але тільки хотіти — надто мало. Міцними дітей треба робити . Теодор Рузвельт був відомий тим, що водив своїх дітей на далекі прогулянки через валуни й хащі. Він хотів привчити їх докладати зусиль і розв’язувати проблеми. Катон Старший, прадід стоїка Катона Молодшого, людина, яка пройшла всіма щаблями й стала однією з найбільш політично впливових громадян Риму, робив те саме. Він тренував свого сина Марка «як атлета, вчив його кидати спис, ставати на герць в обладунках, їздити на коні, битися навкулачки, зносити сильну спеку й холод, перетинати вплав швидку й бурхливу течію Тибру». Діти загартовуються складними завданнями. Навчайте їх, якими корисними є ці зусилля. Зробіть їх міцнішими власною міцною рукою.