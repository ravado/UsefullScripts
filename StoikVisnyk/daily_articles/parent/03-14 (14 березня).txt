<b>14 березня</b>

<b>ЧИ ЗНАЄТЕ ВИ ЇХ?</b>

Ця історія така прикра, що не може не бути правдою. Другий граф Лестерський якось ішов коридором свого величезного маєтку. Повз нього пройшла молода няня — вона тримала за руку дитину. «Чиє це дитя?» — запитав він. Розгублена дівчина стиха відказала: «Ваше, мілорде».

Чи варто додати, що граф помер нещасним і майже самотнім?

Нині, дякувати Богові, більшість із нас не відривається аж так від своїх дітей. Нині ніхто не схвалюватиме й не прийматиме такого батьківства, навіть у його нібито доброякісній формі, якою славилися британські аристократи. Та однаково постає питання. Чи добре ви знаєте своїх дітей... насправді ?