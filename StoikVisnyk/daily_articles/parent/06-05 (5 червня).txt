<b>5 червня</b>

<b>ВИ МАЄТЕ ДБАТИ ПРО СЕБЕ ТАКОЖ</b>

<blockquote>Коли я починала писати... в мене був час лише доти, як я почую «мамо». А це завжди ставалося приблизно о п’ятій ранку.

<i><b>Тоні Моррісон</b></i></blockquote>

Одна спільна риса, притаманна багатьом батькам, — схильність відкладати на потім турботу про себе. Почну ходити у спортзал, коли не муситиму вставати посеред ночі. Візьмуся за правильне харчування, коли вони перестануть бути перебірливими щодо їжі. Ми з дружиною налагодимо наші стосунки, коли діти переїдуть у власне житло.

Усі ці наміри добрі, але результат нікому не допомагає. Ви повинні дбати про себе — зараз! Думаєте, ваше погане харчування не впливає на ваш настрій? Ще й як впливає: тому ви дратівливі й почуваєтеся, наче шмат лайна! Невже, на вашу думку, якщо ви вкоротите собі життя, то зробите дітям добру послугу? Або подає­те хороший приклад, коли ледь підіймаєтеся сходами й не можете розігнутися, нахилившись до торби з покупками? Хіба вони почуватимуться в безпеці й любові, якщо за кожною вечерею споглядатимуть, як ваші стосунки в шлюбі розвалюються?

Ви мусите дбати про себе. Для них. І для себе. Бо ви будете кращими батьками, якщо станете здоровішими, щасливішими й мудрішими. Не відкладайте цього. Це не егоїзм. Це — нагальне.