<b>30 жовтня</b>

<b>ДАЙТЕ ЇМ ЦЮ ВЕЛИКУ СИЛУ</b>

У віці приблизно тринадцяти років Кондоліза Райс прийшла якось додому засмучена, бо один її однокласник попросив пересадити його: він не хотів сидіти поруч з чорношкірою дівчинкою. Ви, певно, подумаєте, що батьки взялися заспокоювати її, кажучи, що «Америці ще рости й рос­ти», і запевняти, що вона нічим не гірша за інших. Вони справді могли казати їй такі слова, але також батько обрав ту ситуацію, щоб дати донці дещо контрінтуїтивну пораду: «То не страшно, що якомусь вузьколобому не хочеться сидіти поруч з тобою. Радій, що він сам від тебе відсів».

Замість змушувати доньку почуватися жертвою, він дав їй силу . Дав великий дар — гідність і міць. Так, він сказав їй, що вона не в змозі контролювати те, що роблять інші бездумні або злі люди. Але вона може не дати цьому вплинути на неї, змінити її життя або просто плин навчального дня. Якщо якійсь дитині-­расистці (яка, вочевидь, має батьків-расистів) закортіло змінити місце, то це її вибір. Але його донька не мусить схилятися перед цим вибором або пристосовуватися до нього. Не давати йому зачепити її.

Хай інші пересідають. А вона не рушить із місця. У цьому її сила. Вашим дітям варто також знати про цю силу.