<b>13 вересня</b>

<b>ВИ МАЄТЕ ЙОГО РОЗБЛОКУВАТИ</b>

Майбутній державний секретар Дін Ачесон повністю розкрився як людина, лише коли вступив на юридичний факультет. Там, як сам казав, з допомогою професорів він зробив «величезне відкриття»:

То було відкриття сили думки. Я не тільки став свідомим цього надпотужного механізму — мозку, — а також збагнув, яка не­озора сила матеріалу лежить у всьому світі й чекає, щоб я наповнив нею свій розум.

Це відкриття підштовхнуло Ачесона стати не лише одним з найкращих юристів свого часу, а й головним дипломатом країни. Проте є в цьому й певний сум. Він навчався в Ґротонській школі, Єльському коледжі й Гарвардській школі права. Батьки його теж були інтелектуалами. Але чомусь ніхто не зміг (або не захотів) допомогти йому усвідомити силу його думки раніше, ніж минула половина третього десятку його літ. Неймовірно!

Разом з обов’язком познайомити наших дітей зі світом ідей, їм також треба допомогти відкрити надзвичайну силу думки. Ми маємо дати їм чуття безмежності людського потенціалу, що міститься в цих півтора кілограмах м’якої тканини всередині черепа. Мусимо показати, яким потужним механізмом вони володіють і як ним користуватися.

Маємо розблокувати їхній мозок... до того ж якомога раніше.