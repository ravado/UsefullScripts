<b>25 жовтня</b>

<b>НІХТО НЕ ЛЮБИТЬ ЗІПСОВАНОГО</b>

<blockquote>У дитині, звісно, є певна краса — краса невинності й покірності. Але нема нічого прекрасного в зіпсованій дитині.

<i><b>Дуґлас Макманаман</b></i></blockquote>

Немає нічого милішого й чудовішого у світі за дитину. За її сміх. Її радість. Її кумедне мовлення. Проте як і кожна солодка річ, вона може з часом прокиснути.

Коли ви даєте своїм дітям усе, чого вони хочуть, ви не робите їм користі. Коли прибираєте зі шляху дитини всі перепони й труднощі, то не допомагаєте їй. Коди б’єтеся замість неї в її битвах, то не робите її життя легшим. Коли ставитеся до неї поблажливо — не винагороджуєте її.

Натомість ви її всім цим псуєте . І також не робите доброї послуги світу. Насправді так ви скеровуєте її до дуже важкого й неприємного життя. Фактично ви перетворюєте її на слабку й осоружну істоту.

Не псуйте дітей. Усе добре в міру, навіть якщо ваша любов до них переходить усі мислимі межі. Це, ніде правди діти, нелегкий баланс, але ви мусите дотримуватися його, бо ставки надто високі.