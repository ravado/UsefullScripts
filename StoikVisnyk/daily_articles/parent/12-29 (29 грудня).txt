<b>29 грудня</b>

<b>ОСЬ ТАКИЙ НЕКРОЛОГ ВИ ПРОЧИТАЄТЕ ПРО СЕБЕ</b>

Був вечір початку літа 1967 року. Сім’я Стаффордів вечеряла разом. Усі сміялися. Ділилися враженнями дня. А потім, коли батьки пішли спати, діти ще довго не йшли до своїх кімнат.

Така сцена типова для мільйонів сімей на вакаціях або на свята, коли всі збираються разом. У своєму щоденнику наступного дня поет Вільям Стаффорд записав, як це було чудово: «Учора ввечері, коли ми з Дороті вже пішли спати, діти залишилися за столом побалакати. І говорили вони чи збиралися говорити — про щось хороше. І я тоді подумав: це єдина і, певно, найкраща заупокійна служба, на яку я міг би сподіватися».

Наприкінці життя успіхом батьків є родина, яка збирається разом, проводить гуртом час і хоче бути поруч з вами. Але думка Стаффорда дуже сильна. Спільні вечори — це наче відвідини власного похорону. Родинні обіди, довгі бесіди — наче прочитаний некролог.

Плекайте їх, поки можете. Зрощуйте, поки є така змога. Саме це робить ваше життя вартісним.