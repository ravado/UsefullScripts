<b>21 жовтня</b>

<b>ДАЙТЕ ЇМ МОЖЛИВІСТЬ САМИМ З’ЯСУВАТИ</b>

Було б легко запропонувати їм усі відповіді. І навіть по-своєму весело. Від цього все пішло б швидше й рівніше, а ви змогли б повернутися до своїх справ. Але ви цього не можете. Просто не можете .

Раніше ми вже казали, що наша мета — виховати дітей, які вміють самі все з’ясувати. Але що це означає? Те, що ви маєте дати їм таку можливість .

Джон Стюарт Мілл згадував, що в його унікальному вихованні під наглядом батька «усе слід було з’ясовувати своїм розумом без жодних підказок, поки вистачало сил на самостійні пошуки». Не те, щоб батько ніколи йому не допомагав, — як «бобові татусі» дітей на домашньому навчанні, — він радше заохочував сина завжди спершу спробувати самому. І не лише заохочував: давав йому пройти крізь труднощі, до того ж так, щоб він нічого не міг дізнатися не навчившись або не зрозумівши, як навчитися. Хлопець мав пережити спроби й помилки, і лише після того батько міг допомогти.

Luctor et emergo , пам’ятаєте? «Борюся й постаю». Ми маємо дати їм зрозуміти, що вони цілком здатні зробити багато чого самостійно. А якщо ні, то найкращий спосіб домогтися цього — через досвід, допитливість і дослідження. Ми не кажемо їм певних відповідей не тому, що не любимо їх, а навпаки — бо дуже любимо. Ми даємо їм поборотися, адже віримо в них, а ще більше віримо в те, що їм усе вдасться.