<b>24 жовтня</b>

<b>ВОНИ ЩЕ МОЖУТЬ БУТИ УСПІШНИМИ</b>

Так, це правда : багато успішних митців, підприємців і світових лідерів зростали в жахливих умовах. Злидні й негаразди сформували їх і дали їм наснагу для величі.

Чи означає це, що ваш щасливий шлюб, хороша школа і модний одяг у ваших дітей означає невигідну позицію? Навряд!

«Побутує думка, що нещасне дитинство є обов’язковою передумовою, — писала танцівниця й письменниця Аґнес де Мілль у біографії Марти Ґрем. — Можливо. Але багато нещасливих дитинств не продукують нічого привабливого, зате в підсумку майже гарантують чимало проблем у житті».

Реальність така, що успішні люди походять з різних верств і родин. Франклін Рузвельт мав люблячих батьків. А Вінстон Черчилль — ні. Проте обоє досягли однакових висот... і обоє старалися створити хороший, стабільний, наповнений любов’ю дім для власних дітей.

Дати дітям щасливе дитинство — в цьому вся суть того, що ми намагаємося зробити. Не піддавайте це сумніву. Їхнє життя мусить бути добрим. Лише пам’ятайте, що добре — не обов’язково легке!