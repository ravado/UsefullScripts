<b>6 квітня</b>

<b>ЧИ ЗАСТОСОВУЄТЕ ВИ ЦЮ СИЛУ?</b>

<blockquote>Між стимулом і реакцією є певний простір. У ньому ховається ваша сила обрати, якою буде реакція.

<i><b>Віктор Франкл</b></i></blockquote>

У своїй книжці «Виховання bébé» (Bringing Up Bébé) Памела Дракерман говорить про le pause (паузу) — секрет французького батьківства. Авторка згадує її в контексті привчання до сну, проте «le pause» може бути чудовою стратегією для батьків у всіх аспектах життя дитини.

Якщо вас син зашпортався і впав, чи варто одразу мчати до нього? Може, доцільніше зробити паузу й дати йому спершу усвідомити, чи забився він і чи треба плакати? Коли донька приходить і розповідає вам щось, чи потрібно закінчувати речення замість неї? Може, краще взяти паузу й дати їй самій змогу знайти слова? Коли підліток заявляє, що кидає баскетбол, чи варто одразу з ним сперечатися? Може, варто зробити паузу і вислухати його аргументи й думки, що він хоче робити натомість? Коли ваші діти-студенти приїжджають додому й залишають подряпину на машині, яку позичили на вихідні, чи варто відразу лютувати? Може, взяти паузу і подумати, що вони це зробили ненавмисне?

Як батьки ми маємо вибирати наші реакції мудро, а не імпульсивно. Стримувати осуд, слухати й думати. Нам треба застосовувати «le pause» так, щоб наші діти ніколи не замислювалися, чи варто їм іти до нас з їхніми проблемами й питаннями, надіями та мріями.