<b>4 квітня</b>

<b>ВИ НАДТО ВЕЛИКІ, ЩОБ ТАК ПОВОДИТИСЯ</b>

<blockquote>Дорослим також можна робити дурниці. Але не можна бути нерозважливими. Тому робіть дурниці розважливо.

<i><b>Генк Ґрін</b></i></blockquote>

Є певна система уявлень про те, у якому віці личить робити певні речі. Наприклад, коли дитині треба припинити робити «маленькі аварії», перестати влаштовувати істерики через утому чи коли інші люди вже не мають за нею прибирати.

Тож коли наша дитина робить щось не те, ми кажемо: «А чи не надто велика ти для такого? Час стати старшою!».

На жаль, до себе ми ці стандарти застосовуємо значно рідше. Чи то серйозна річ, як-от подружня зрада, чи щось незначне, як дратівливість через те, що не поїли вчасно, — ми забуваємо, що насамперед приструнити треба самих себе. Наші діти, зрештою, лише діти , навіть якщо вони поводяться трохи не відповідно до свого віку. Але ж ми — дорослі. Які в нас виправдання?

Нагадуйте й собі день у день, що ми старішаємо, що нам теж час перерости дурненькі звички, яким ми піддалися суто через ледачість. Нагадайте собі: ви надто великі, щоб так поводитися, так опускатися чи забувати свої обов’язки. І пам’ятайте: діти завжди на вас дивляться, тому поводьтеся так, щоб вони не сумнівалися: ви — дорослі.