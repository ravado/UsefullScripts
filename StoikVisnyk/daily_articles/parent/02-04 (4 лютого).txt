<b>4 лютого</b>

<b>ЛЮБИТИ ОЗНАЧАЄ СЛУЖИТИ</b>

<blockquote>Не любімо словом, ані язиком — лише ділом і правдою.

<i><b>1 Послання Апостола Йоана 3:18</b></i></blockquote>

Бути батьками означає постійно їм щось давати. Склянку води перед сном. Новий одяг у школу. Обійми, коли вони вдаряться... або зазнають у чомусь фіаско.

Бути батьками — це бути поруч, буквально. Служити дітям — теж буквально. Возити їх машиною. Зав’язувати їм шнурівки. Приходити до них помити посуд і випрати, коли вони повернуться з пологового. Тримати волосся під час нападу блювоти після хімієтерапії. Байдуже, скільки їм років і скільки вам, — саме для цього ми й існуємо. Це нам робити.

Ми запитуємо їх те саме, що Том Генкс колись запитав своїх дітей: «“Що мені для вас зробити?” І робити це для них. “Я робитиму все можливе, щоб ви були в безпеці”. Оце й усе. Дайте їм, чого вони потребують, і просто любіть їх».

Це і є любов. Такий ваш обов’язок. Ви тут, щоб їм служити.