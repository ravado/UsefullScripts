<b>26 вересня</b>

<b>ВЧИТИ, А НЕ ЗАПАМ’ЯТОВУВАТИ</b>

<blockquote>Вивчити напам’ять означає не знати.

<i><b>Мішель де Монтень</b></i></blockquote>

Ви їм кажете: «Час повторити таблицю множення» або «Перегляньмо твої картки зі словами». А може, ви з тих батьків, чиї діти завчають напам’ять вірші та п’єси й беруть участь у конкурсах промов? Можливо, саме зараз ви наставляєте їх до участі у змаганні знавців правопису?

Ви кажете собі, що все це робить їх розумнішими. А чи справді так? Може, це тільки вчить їх здаватися розумними?

Ми не виховуємо роботів. Ми хочемо, щоб наші діти вміли думати . Хіба важливо знати щось там напам’ять? Ми бажаємо, щоб вони розуміли значення того, що завчили. Щоб любили на­вчання, а не набір фактів. Тож перегляньте ваші пріоритети. Переконайтеся, що організована вами діяльність справді наближає їх до мети. Будьте певними, що зосередилися на важливому.

Учіть їх знати . Ось що головне.