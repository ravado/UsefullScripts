<b>1 березня</b>

<b>ОБЕРІТЬ ЛИШЕ ДВА ВАРІАНТИ</b>

<blockquote>
Нам часу геть не вистача —
Йде ніч, світанок зустрічай —
Любов, робота, друзі — де на все це взяти час?

<i><b>Кеннет Кох</b></i></blockquote>

Остіна Клеона , різнобічно обдарованого митця та батька двох дітей, одного разу запитали, як він на все знаходить час. «А я й не шукаю, — відповів він. — Життя митця — суцільні поступки». А потім додав маленьке правило, якого варто завжди дотримуватися:

Робота, сім’я, хобі — оберіть два із цих варіантів.

Можна віддатися своєму захопленню й сімейним стосункам — але тоді майже не буде часу на роботу.

Можна зануритися з головою в роботу, а вільний час присвятити хобі — проте що ж тоді залишиться для сім’ї?

А якщо ви віддано працюєте і щасливі вдома, то вже не буде місця на улюблену справу.

Було б пречудово, якби ви змогли весь час віддавати всім трьом... але так вам не вдасться. Бути батьками — це теж постійні поступки, які починаються тієї миті, коли дитина приходить у світ: баланс між її потребами й нашими бажаннями. Спершу це відчувається як землетрус. Та щойно ми навчимося казати «ні» й розумітимемо, чому так робимо, то зуміємо й казати «так» з комфортом і впевненістю в тому, що важливе. Не скороминуще.