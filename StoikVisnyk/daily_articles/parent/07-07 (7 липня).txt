<b>7 липня</b>

<b>ВАШІ ДІТИ СТАНУТЬ ТИМИ, КОГО ВИ З НИХ ЗРОБИТЕ</b>

Психологиня і письменниця Едіт Еґер, яка пережила Голокост, мала сина з діагнозом «атетоїдний церебральний параліч». Одного дня під час візиту до лікаря доктор Еґер поділилася з фахівцем деякими своїми побоюваннями. Саме тоді вона отримала пораду, яку варто почути всім батькам, навіть якщо вашу сім’ю омине така біда.

«Ваш син стане тим, що ви з нього зробите, — пояснив лікар. — Джон робитиме все те, що роблять інші, йому лише знадобиться більше часу на опанування. Ви можете підганяти його надто сильно, але від цього стане гірше. Натомість помилкою буде й не стимулювати його достатньо. Вам варто підштовхувати його відповідно до його потенціалу».

Ваші діти також стануть тими, кого ви з них зробите. Ніхто не каже, що це буде легко. Ніхто не говорить про справедливість — мати дислексію, інвалідність, бути біженцем, утратити роботу, бути генієм або коротуном. Важливо, як ми підштовхує­мо їх (і себе). Важливе добро, любов і терпіння, які супроводжують ці підштовхування.

Ми не можемо зробити всього замість них, але здатні вірити в них і допомогти їм повірити в себе. Допомогти їм досягнути рівня свого потенціалу. Зробити їх тим, на що вони здатні.