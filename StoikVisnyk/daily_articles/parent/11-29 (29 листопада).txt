<b>29 листопада</b>

<b>РОБИТИ ЦЕ — ЗА ЧЕСТЬ ДЛЯ ВАС</b>

Розповідають , що люди довго тиснули одне одному праву руку, щоб показати, що вони прийшли без зброї та не становлять загрози. Подейкують, що коли собака перевертається й виставляє черевце, — так вона показує свою довіру й навмисну відкритість. Кумедно, але те саме означає спрямований на вас собачий погляд під час ходіння до вітру: пес дивиться на вас, бо знає, що ви захистите його в такому вразливому становищі.

Такі жести поваги й любові можуть не здаватися значущими, але вони саме такі. Бачити їх — честь для вас, навіть якщо ви й не помічаєте, які вони важливі. Те саме справедливо й щодо багатьох речей, які роблять наші діти. Подумайте, які вони маленькі та вразливі... навіть коли вже підросли. Уявіть, які вони безпорадні, коли самі.

Те, як вони дозволяють узяти їх на руки й підкинути в повітря, як ідуть у ваше ліжко, кличуть вас уночі, як не соромляться плакати у вашій присутності. Усе це — честь для вас. Це неймовірні жести відкритості, довіри й любові.

І ви їх заслужили... хоча муситимете заслужити ще і ще. Це не можна мати за належне. Малюк за вами вслід іде . Він дивиться на вас широко розплющеними очима та з відкритим серцем.

Вам треба виправдати честь, яку вам дають своєю довірою і любов’ю.