<b>26 квітня</b>

<b>МИТІ, КОЛИ ВАЖЛИВА ПОБЛАЖЛИВІСТЬ</b>

<blockquote>Людина — помиляється, прощає — Бог.

<i><b>Александер Поуп</b></i></blockquote>

У Джорджії в середині 1930-х років десятирічний Джиммі Картер якось рибалив з батьком. Кожну впійману рибину тато чіпляв хлопчикові на жилку з гачками, прикріплену до його пояса, — на його велику гордість.

Та через кілька годин Джиммі глянув униз і побачив, що жилка або тріснула, або непомітно відстебнулася. Гарячково й навіжено він стрибнув у воду й почав шукати свій улов, нажаханий думкою, як тато розлютиться. «Що там таке?» — спитав батько. — «Я загубив рибу, тату». — «Усю?» — спитав батько. — «Так, сер, так сер...» — тільки й зміг проказати Джиммі крізь сльози.

«Тато рідко бував терплячим до помилок і дурниць», — згадував Картер через вісімдесят років. Але тоді після довгої паузи він усміхнувся й мовив: «Та ну його, Зуху . У річці ще багато риби. Завтра наловимо». Усі наступні роки Картер повсякчас згадував цей момент добра і прощення. Риба більше не була важливою — насправді вона ніколи не була важливою. Цінним стало те, що батько розумів, чого Джиммі тієї миті потребував.

А ви? Чи розумієте ви силу поблажливості й терплячості? Чи здатні махнути рукою на неважливе? Спроможні контролювати свій гумор і дратівливість? Відчуваєте, коли час відштовхувати, а коли — наближати їх до себе?