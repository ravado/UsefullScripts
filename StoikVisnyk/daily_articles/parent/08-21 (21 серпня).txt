<b>21 серпня</b>

<b>НЕ ПЕРЕЙМАЙТЕСЯ БІЛЬШЕ, НІЖ ПЕРЕЙМАЮТЬСЯ ВОНИ</b>

У ще одній чудовій сцені з дивовижної книжки Річа Кое­на про батьківство, побачене крізь призму юнацького хокею, автор намагається заспокоїти свого сина, який не потрапив у команду через велику несправедливість. Річ очікував, що син сердитиметься або хоч трохи обуриться цією подією. Він пише: «Хлопець був роздратованим, але в жодному разі не пригніченим і навіть не дуже засмученим. Це засмутило вже мене самого. Чому я переймався цим більше, ніж він?».

Дуже слушне запитання. Чому ви переймаєтеся більше, ніж вони самі? Чому ви стільки часу пояснюєте їм, що їх образили (хоча вони не почуваються ображеними)? Навіщо вам, щоб вони сприймали все так само серйозно, як і ви?

Коли наші діти підростуть, дещо з цього стане їхніми проб­лемами. А тепер? Нехай проживають дитинство. Вони маленькі, вони розуміють і відчувають усе по-іншому. Не варто вважати «дорослий» погляд кращим і обов’язково правильнішим. У їхній невинності є своя мудрість — поважайте її або принаймні не псуйте.