<b>22 вересня</b>

<b>ПОКАЖІТЬ ЇМ, ЩÓ ВОНИ ВІД ЦЬОГО ЗДОБУДУТЬ</b>

Щоб навчити дітей любити книжки — як казав великий книголюб Роберт Ґрін, — треба викликати в них кровний інтерес до них. Покажіть їм, щó вони здобудуть від книжок. Наочно й негайно. А краще — знайдіть книжку, від якої вони матимуть особливо велику конкретну користь.

Президент Джо Байден розповідав, як у юності прочитав про афінського оратора Демосфена та його боротьбу з вадами мовлення, — і це допомогло йому подолати власне затинання. Хіба такий досвід у ранньому віці не перетворить людину на довічного читача? Знайдіть їм книжки, які їх розважать. Які допоможуть завоювати їхнє перше кохання. Від яких вони сміятимуться. Які розлютять їхніх учителів. Які навчать їх нових умінь, розв’яжуть проблему або розрадять самоту.

Зосередьтеся на прибутку, бо книжки — це насправді інвестиції. Ви вкладаєте кілька доларів, присвячуєте їм кілька годин часу й отримуєте зиск. Щоб ваші діти читали, ви самі, звісно, маєте бути читачами і своїм прикладом показувати користь від книжок. Інакше яке їм буде до того діло?