<b>23 листопада</b>

<b>ПРО ЩО ВИ ВЗАГАЛІ СПЕРЕЧАЄТЕСЯ?</b>

Немає сім’ї з імунітетом до конфліктів. Проблема, отже, не в тому, що сварки трапляються, а в тому, як ми їх долаємо, як даємо цим незгодам і непорозумінням набувати власного життя. Як співає Брюс Спрінгстін у пісні Tucson Train:

<i>Ми сварилися через ніщо,</i>
<i>Доки геть не лишилось нічого.</i>
Але страшніше, каже він, як часто це нічого він несе життям далі. Це гріх кожного з нас. Так багато з того, що нас засмучує і сердить, насправді зовсім неважливе... але через смуток і лють ми зрештою кажемо щось безглузде, і скасувати ці слова неможливо. Ми сперечаємося через ніщо й нищимо те, що для нас найдорожче.

Ви хочете мати багато людей за столом у старості, як ми вже казали. Це потребуватиме деяких відкладених задоволень і певної стриманості. Щось доведеться відпустити. Визнати свою неправоту. Попросити вибачення в дітей, чоловіка або дружини, своїх батьків. Пробачити їх також. Показати, як залагодити конфлікт з братами й сестрами та іншими людьми.

Ми не можемо дати суперечкам жити власним життям і забирати радість із нашого. Воно надто коротке, а сім’я нам надто цінна, щоб нищити все через дрібниці.