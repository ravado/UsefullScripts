<b>31 липня</b>

<b>ПРИГОТУЙТЕ ЇХ ВІДПОВІСТИ НА ВИКЛИК</b>

«Кожному , — казав Вінстон Черчилль, — випадає в житті мить, коли його, переносно кажучи, ляскають по плечу й пропонують шанс зробити щось особливе й унікальне, відповідне до його талантів. Дуже трагічно, коли ця мить заскочить таку людину неготовою й нездатною до того, що могло б стати її зірковим часом».

Точніше, у житті випадає чимало таких миттєвостей, певних ляскань по плечу: служба, ризик, рішучий крок назустріч небезпеці, перед якою інші пасують, здійснення того, що інші вважають неможливим.

У наших дітей буде багато приводів думати, що вони замислили щось неправильне. Їх змушуватимуть викидати мрії з голови геть. Їх пробиратиме страх. Чи дозволять вони йому завадити їм відповісти на дзвінок? Чи візьмуть слухавку? Чи заскочить їх ця мить непідготовленими? Чи промине їхній зірковий час, як корабель уночі?

Це справді може бути сумно. Як батьки ми маємо зробити так, щоб з нашими дітьми такого ніколи не сталося. Маємо допомагати їм крок за кроком наближатися до того, що їм судилося здійснити. Допомогти стати тими, ким їм судилося бути. Ми має­мо підготувати їх до тієї миті, коли задзвенить телефон або коли ляснуть по плечу, бо єдине ми знаємо напевне — цей виклик рано чи пізно станеться.

Чи будуть вони готовими відповісти?