<b>29 травня</b>

<b>ЗАВЖДИ ДУМАЙТЕ, ЯК ВЕДЕТЬСЯ ІНШИМ</b>

Напевно , ви ознайомлені з біблійною оповіддю, у якій Мойсей — з Божою поміччю — змусив хвилі Червоного моря розступитися. То було диво епічного масштабу, що дало ізраїльтянам змогу втекти від єгиптян, які їх наздоганяли. Менш відомим є продовження цього епізоду: коли Мойсей відпустив води моря, єгиптяни опинилися в пастці. Хвилі зійшлися над ними, й тисячі загинули.

Природно, що ізраїльтяни завели урочисту переможну пісню. І коли ангели небесні почали їм підспівувати, Бог дорікнув: «Як смієте ви співати на радощах, коли мої творіння гинуть». Чи було це правдою, чи вигадкою — неважливо, бо уроку це не змінює. У розпал перемоги й успіху дуже легко думати, як це для вас чудово. Так само легко забути, кого було здолано й чого їм вартувала ваша перемога. Імовірно, вони втратили більше, ніж ви здобули.

Ми маємо бути уважними до правил життєвого змагання, співчутливими й чуйними, щоб розуміти: не все завжди складається для інших так добре, як для нас. «Як упаде твій ворог, не веселися; як він спіткнеться, не тішся серцем», — навчає нас біблійна книга Приповідок 24:17.

Саме ці древні й вічні уроки ми маємо передати нашим дітям. Ви можете, звісно, тішитися тим, що маєте, і маєте прагнути перемог у своєму житті. Але не забувайте про страждання інших: не будьте надто поглинутими собою. І не виховуйте дітей байдужими до інших.