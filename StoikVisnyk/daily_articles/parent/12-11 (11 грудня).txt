<b>11 грудня</b>

<b>ТЕПЕРІШНІЙ ЧАС ДОВОЛІ ПРИЄМНИЙ</b>

<blockquote>Справжній секрет життя — вміти повністю віддатися тому, що ви робите тут і зараз.

<i><b>Алан Воттс</b></i></blockquote>

Після довгого й гарячого полювання в 1888 році Теодор Рузвельт нарешті поклав самця карибу, якого довго вистежував. «Це була одна з тих митей, — згадував він піз­ніше, — які є винагородою для мисливця за дні важкої праці. Це якщо він справді потребує винагороди, а не вважає за радість лише буття в дикій природі».

Мисливець, якому головне — набити ягдташ, найімовірніше, буде розчарованим у дев’яти випадках з десяти. А ще він глухий і сліпий, якщо не помічає краси довколишньої природи. І ті, хто вважає батьківство справою, в якій треба «перемогти», хто вимірює його лише «великими» моментами, пропускає безліч дивовижного.

Річ не в майбутньому, не в тому, щоб продертися крізь «кризу двох років» і подолати «пустелю отроцтва», — не в погоні до якоїсь фінальної ідилії. Кожен етап наявний не для того, щоб запевнити вас, ніби праця й старання не були марними. Не можна забувати цінувати маленькі радощі досвіду, тут і зараз.

Знайдіть достатньо приємності в теперішній миті.