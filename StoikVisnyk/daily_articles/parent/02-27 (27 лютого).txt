<b>27 лютого</b>

<b>ДАРУЙТЕ ЇМ ЦЕ... ПОКИ МОЖЕТЕ</b>

<blockquote>Не існує майбутньої любові. Любов це справа теперішнього часу.

<i><b>Лєв Толстой</b></i></blockquote>

Поет Вільям Стаффорд висловив багато чудових і глибоких думок про батьківство. Але найкращою виявилася остання.

Коли Стаффорд сконав наглою смертю від серцевого нападу в сімдесят дев’ять років, його дружина й діти виявили на його столі клаптик паперу з єдиною фразою — либонь, то були останні слова, написані ним за всю його п’ятдесятирічну кар’єру. Слова були простими: «І вся моя любов...».

Слово «любов» не належало до тих, які Стаффорд вживав часто. Можливо, й вам не вельми комфортно його казати. Але треба... поки ви тут... поки ще можете. І не просто кажіть . Даруйте її.

Ваші діти, сім’я, близькі... Вони заслуговують на неї. На всю вашу любов ...