<b>7 жовтня</b>

<b>НАВЧІТЬ ЇХ ДАВАТИ РАДИ</b>

Роберт Ловетт , секретар оборони США за президентства Трумена, якось сказав: «Вам це може здатися дрібницею, але ви не повірте, скільки мені у Вашингтоні під час війни траплялося людей, які самі не вміли нічому давати ради».

Якщо ви хочете, щоб ваша дитина виділялася й досягала успіху, навчіть її давати собі ради та розв’язувати проблеми . Це зробить її однією на мільйон. Безліч хлопців і дівчат, які навчалися в закладах Ліги плюща, заледве можуть ухвалювати рішення, дбати про бізнес, ясно мислити і висловлюватися. Є генії, які, — будьмо відвертими — говорять і роблять таке, що змушує нас чудуватися, як вони взагалі переходять вулицю й не потрапляють під авто.

Це не означає, що треба різко знизити планку. Це лише нагадування про те, щó направду важить. Наукові ступені, авторитет, величезний досвід? Навіщо це все, якщо людина не само­достатня, не може дати собі ради?