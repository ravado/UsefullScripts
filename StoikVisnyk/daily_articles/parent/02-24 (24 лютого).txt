<b>24 лютого</b>

<b>ЄДИНЕ, ЧОГО ВОНИ ХОЧУТЬ</b>

Це складні запитання. Чого діти насправді хочуть? Що батьки мають зробити? Що є істотним? Що — необов’язковим? На це немає простих відповідей, але у 2008 році президент Барак Обама дуже близько підійшов до того, щоб у своїй промові на День батька сформулювати те, чого діти потребують і чого від нас хочуть.

Наші діти досить розумні. Вони розуміють, що життя не завжди буде ідеальним, що іноді шлях стає тернистим і навіть найкращим з батьків не все вдається. Але найбільше вони хочуть, щоб ми просто були частиною їхнього життя... Зрештою, саме в цьому суть батьківства — в цих безцінних миттєвостях з нашими дітьми, які наповнюють нас гордістю й радістю за їхнє майбутнє. Це шанс для нас подати приклад або порадити. Можливість просто бути поруч і показати їм, що ми їх любимо.

У цьому й полягає ваше завдання — насамперед. Бути частиною їхнього життя — позитивною частиною . Ви їм потрібні. Щоб дати пораду. Показати приклад. Розуміти їх і любити.

Усе інше — додаткове.