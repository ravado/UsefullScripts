<b>5 грудня</b>

<b>TEMPUS FUGIT</b>

<blockquote>У цьому наша велика помилка: вважати, що смерть чекає на нас попереду. Більшість смерті вже минула. Весь час, який сплив, належить смерті.

<i><b>Сенека</b></i></blockquote>

Щоразу , коли берете їх на руки, щоб підстригти нігті. Щоразу, коли ведете їх у перукарню. Щоразу, як віддаєте клунки надто малого одягу друзям або на доброчинність. Щоразу, коли мусите купити їм нову пару шкарпеток або взуття. Щоразу спиніться на мить і задумайтеся.

Зауважте, щó привело до цього. Чи то були кілька тижнів між стрижкою нігтів, чи пів року між купівлею нової пари більшого взуття, — що сталося, поки минав цей шмат їхнього дитинства? Цей час сплив і ніколи не повернеться.

А тепер запитайте себе, чи добре ви його провели? Чи прожили його? Чи були ви тим, кого й чого вони потребують?

Стоїки навчають нас, що смерть — не якась неминуча подія в майбутньому. Вона відбувається просто зараз. Щоразу, як вони вдягають зимову куртку, виростають з черевиків або штанів. Ці моменти маркують рух. Вони — позначки зросту на кухонному одвірку. Вони закреслюють ті шанси провести разом час, яких уже ніколи не повернути.