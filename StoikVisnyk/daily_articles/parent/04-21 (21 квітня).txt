<b>21 квітня</b>

<b>НІКОЛИ, НІКОЛИ НЕ РОБІТЬ ЦЬОГО</b>

<blockquote>[Катон Старший ] казав, що чоловік, який б’є дружину або дітей, паплюжить найбільшу святиню у світі.

<i><b>Плутарх</b></i></blockquote>

На щастя , ми з вами живемо в той історичний час, коли більшості людей немає потреби про це говорити, та, на жаль, дехто таки мусить це почути. Можливо, вони прочитають про це у книжці. А може, й ні. Проте таки варто вкотре написати й нагадати про той безцінний скарб, який вам довірено.

Підняти руку — або кулак чи долоню — на свого чоловіка, дружину або дитину — неприпустимо .

Не важливо, як сильно ви гніваєтеся. Чи хто почав першим. Або скільки разів ви вже повторювали синові. Навіть якщо ваші батьки колись робили це з вами. Навіть якщо в деяких культурах це досі допустимо.

Дві тисячі років поспіль ми в глибині душі знали, що це неправильно . Ви тут, щоб захищати своїх дітей, любити їх і служити їм. Порушити це зобов’язання, бо ви якоїсь миті не опанували себе й піддалися гніву? Це те саме, що порушити священну обітницю. Якщо це зробити один раз, то назад уже повернення не буде.

Цього робити не можна. Ніколи .