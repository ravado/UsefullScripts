<b>4 березня</b>

<b>ВАМ ДОВЕДЕТЬСЯ ЗРОБИТИ ПОПРАВКИ</b>

Батько королеви Єлизавети II король Георг VI щодня о пів на п’яту мав аудієнцію з прем’єр-міністром Вінстоном Черчиллем. Тож можна уявити, що, коли його донька зійшла на престол у 1952 році, вона продовжила цю традицію. Зрештою, Єлизавета була традиціоналісткою.

Але так не сталося. Королева тоді вже мала двох дітей, а всі батьки знають, що пів на п’яту — час вечері, після якої малих починають укладати спати. Щоб уникнути болісного питання «Чому матуся з нами не бавиться?», Її Величність перенесла час аудієнції на пів на сьому: це дало їй змогу, як писав біограф королеви, «бути присутньою під час вечірньої ванни, поцілувати дітлахів на ніч, а відтак перейти до обговорення державних справ з прем’єром».

Суть у тому, що, хоч якого віку ваші діти, ви маєте бути готові до поправок у житті. Хоч якою є ваша робота, її можна й варто пристосувати до найголовнішої справи. Якщо сама королева змогла відкласти аудієнцію з самим Черчиллем на годину, то ви й поготів можете перенести якусь там відеоконференцію на інший час.

Сім’я — передусім. Перед усіма справами... навіть державними.