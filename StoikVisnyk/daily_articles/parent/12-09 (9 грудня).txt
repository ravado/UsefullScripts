<b>9 грудня</b>

<b>ПРО ЩО ВИ ПОЖАЛКУЄТЕ?</b>

<blockquote>Мати дитину — найбільша честь і відповідальність, якою може бути вшановано будь-яку живу істоту.

<i><b>Крістофер Паоліні</b></i></blockquote>

Перед самою смертю батьки думають про різне. Про світ, який вони залишають своїм синам і донькам. Про те, як виховували своїх дітей. Про скоєні помилки. Про те, що зробили правильно. Їм гріють серце думки про їхніх дітей, якщо пощастило бачити їх поруч такої миті.

Питання, над яким вам варто замислитися нині — в день, сподіваємося, дуже далекий від останнього, — таке: якщо ви зараз ухвалюєте певне рішення, то що думатимете про нього наприкінці життя? Поміркуйте, про що більшість батьків жалкують тієї миті. Вони точно хотіли б більше виявляти любові до своїх дітей. Частіше казати їм, як пишаються ними. Жалкують, що надто серйозно до всього ставилися. Що давали дрібним речам і проблемам затуляти світло любові, яке линуло з їхніх сердець. Що не були присутніми й витрачали всю енергію на облаштування «якісно» поведеного часу, коли можна було мати так багато звичайного, «згайнованого» часу. Жалкують, що розпещували дітей і не давали їм належних уроків, не говорили з ними про те, про ще треба було говорити.

Ну ось, вам поталанило. Ви ж зараз не збираєтеся помирати. Тобто ще не пізно. І тим паче не рано. Ви можете просто сьогодні почати виправлятися та змінюватись, щоб потім не жалкувати — або принаймні жалкувати якомога менше.