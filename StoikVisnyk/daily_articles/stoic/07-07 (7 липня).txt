<b>7 липня</b>

<b>Наш обов’язок — учитися</b>

<blockquote class="Цитата-1-й">А ти навчи мене, як любити вітчизну, дружину, батька, як маю допливти до тієї чесної мети навіть після того, коли я побачив уламки свого судна.

Сенека, «Моральні листи до Луцілія», 88.7b</blockquote>


Викладачі неправильно вчать нас читати «Одіссею». Вони розказують про дати написання, дискутують, чи автор цього твору Гомер, чи ні, чи був він сліпим. Пояснюють, що таке усна традиція. Розповідають, хто такий циклоп і як було збудовано троянського коня.

Сенека ж радить усім, хто сідає читати цей класичний твір, забути все раніше вивчене. Дати, імена, місця — хіба вони мають значення? Важлива лише мораль. Якщо ви з «Одіссеї» не зрозумієте нічого, крім того, як важливо бути відданим, як погано бути гордовитим, як небезпечно піддаватися спокусам і відволікатися, — значить, зрозумієте найважливіше.

Ми не пишемо контрольних і не намагаємося справити враження на вчителів. Ми читаємо й учимося, щоб гідно жити, щоб бути гарними людьми, — завжди.