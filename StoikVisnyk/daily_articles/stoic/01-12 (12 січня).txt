<b>12 січня</b>

<b>Єдиний шлях до спокою</b>

<blockquote class="Цитата-1-й">Пам’ятай про це під час відпочинку в полудень, удень і вночі: є лиш одна дорога до щастя, і вона в тому, щоб відпустити все, що не належить до сфери твого вибору, не вважати нічого з того своїм, віддати його на волю богам і долі.

Епіктет, «Бесіди», 4.4.39</blockquote>


Цього ранку нагадайте собі, що ви можете контролювати, а що ні. Пам’ятайте: потрібно зосереджуватися на першому, а не на другому.

В обідній час подумайте над тим, що єдина річ, якою ви по-справжньому володієте, — це ваша здатність робити вибір, використовуючи здоровий глузд і судження. Це єдине, чого у вас ніколи ніхто не зможе забрати.

Пополудні згадайте, що доля — не у ваших руках, ви контролюєте лише власні рішення. Земля крутиться, і ми рухаємося разом із нею. Залежить тільки, у якому напрямку — добра чи зла.

Увечері нагадайте собі знову, як багато речей ви не контролюєте; а також де починається і закінчується ваш вибір.

Лягаючи в ліжко, усвідомте, що сон — це форма смирення й довіри. Як легко ви йому віддаєтеся. Приготуйтеся повторити весь цикл завтра.