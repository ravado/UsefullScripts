<b>2 травня</b>

<b>Станьте людиною, якою прагнете бути</b>

<blockquote class="Цитата-1-й">Спершу скажи собі, якою людиною ти хочеш бути, а потім роби все необхідне, щоб стати нею. Майже в кожній справі ми бачимо, що так потрібно чинити. Атлет спочатку шукає, який спорт йому обрати, а потім починає тренування.

Епіктет, «Бесіди», 3.23.1–2а</blockquote>


Навряд чи лучник попаде в мішень, якщо добре не прицілиться. Те саме станеться з вами, хай би якою була ваша мета. Ви точно не влучите в ціль, якщо не визначите її для себе й не вистрелите. Вибрати, чого ми хочемо, допомагають наші уявлення й принципи, але тільки дії визначають, чи досягнемо ми бажаного.

Тож присвятіть деякий час тому, щоб добре обдумати, які ваші пріоритети, що для вас важливо. А потім працюйте на досягнення мети, облишивши все інше. Недостатньо тільки бажати й сподіватися. Треба діяти — і діяти правильно.