<b>16 квітня</b>

<b>Усвідомте причиново-наслідкові зв’язки</b>

<blockquote class="Цитата-1-й">У розмові мусиш звертати увагу на те, про що йде бесіда, а в кожному русі мусиш помічати, що робиться. У першому випадку ти повинен бачити безпосередньо, до якої мети вона зміряє, а в другому старанно спостерігати, що річ собою являє.

Марк Аврелій, «Роздумування», 7.4</blockquote>


Зі сторінок книг психолога Альберта Елліса стоїцизм вплинув на мільйони людей — через когнітивно-поведінкову терапію. Вона допомагає пацієнтам визначити деструктивні патерни в думках і поведінці, а потім вплинути на них і спрямувати в більш позитивному напрямку.

Звичайно, Марк Аврелій не вчився на психолога, але його вислови були не менш важливими, ніж слова терапевта. Він пропонував людям спостерігати за власними думками й діями, які породжували ці думки. Звідки вони приходять до вас? Конструктивні ці думки чи деструктивні? Чи штовхають вони вас до помилок, чи спричиняють дії, про які ви пізніше шкодуєте? Шукайте патерни, знаходьте, де причина зустрічається з наслідком. Тільки тоді ви зможете розірвати ланцюг негативної поведінки. Тільки тоді ваше життя стане кращим.