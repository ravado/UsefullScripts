<b>14 лютого</b>

<b>Думайте, перш ніж діяти</b>

<blockquote class="Цитата-1-й">Бути мудрим означає одне: зосереджувати увагу на своєму розумі, що керує всіма речами.

Геракліт, якого цитує Діоген Лаерцій у праці «Про життя, вчення та вислови знаменитих філософів», 9.1</blockquote>


«І чому я це зробив?» — мабуть, ви не раз себе про таке питали. Усі ми дорікаємо собі час від часу: «Як я міг бути таким дурним? Про що тільки я думав?».

А ні про що. У тому й проблема. Увесь розум і глузд, потрібний вам, — у вашій голові. Просто до нього потрібно звертатися й користуватися ним у складних ситуаціях. Потрібно слухати його, а не свої емоції, не тілесні реакції або гру гормонів.

Зосередьтеся на розумові. Хай він виконає свою роботу.