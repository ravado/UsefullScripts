<b>12 жовтня</b>

<b>Завжди любіть</b>

<blockquote class="Цитата-1-й">Гекатон мовить: «Я вкажу тобі приворотний напій без жодних засобів, без зілля, без чаклунських примовлянь: “Люби — і тебе полюблять”».

Сенека, «Моральні листи до Луцілія», 9.6</blockquote>


У 1992 році Барбара Джордан звернулася до Національної конвенції демократичної партії США, критикуючи жадібне, егоїстичне й розділене попереднє десятиліття. Люди були готові щось міняти. «Які зміни нам потрібні? — питала Джордан. — Змінимо атмосферу вісімдесятих на атмосферу відданості громадським інтересам, громадському служінню, толерантності й любові. Любові. Любові. Любові».

Любов. Любов. Любов. Любов. Чому? Тому що, як співали The Beatles, «зрештою, любов, яку ти приймаєш, дорівнює любові, яку ти даєш». Не тільки в політиці, а й в особистому житті. Майже не існує ситуацій, у яких допомогла б ненависть, зате кожна ситуація стає кращою завдяки любові або співчуттю чи розумінню, визнанню. Навіть ситуації протистояння.

І хто знає, можливо, ви отримаєте трохи любові у відповідь.