<b>14 грудня</b>

<b>Що треба знати наприкінці</b>

<blockquote class="Цитата-1-й">Ти незадовго помреш. Але ти все ще не поміркований, ще не звільнений від неспокою ані від підозріння, що ти пошкоджений зовнішніми речами, ані не наставлений привітно до інших, ані ще не покладаєш мудрості тільки в тому, щоб діяти справедливо.

Марк Аврелій, «Роздумування», 4.37</blockquote>


Наскільки ми розуміємо, багато своїх роздумувань Марк Аврелій написав наприкінці життя, коли страждав на якусь серйозну хворобу. Тож коли він писав: «Ти незадовго помреш», то чесно говорив собі про власну смертність. Виглядає страшно. Філософ дивився на реальну можливість померти, і йому не подобалося те, що він бачив в останні хвилини.

Звичайно, за життя Марк Аврелій багато встиг зробити, але емоції все ще ставали для нього причиною дискомфорту, болю й розчарування. Він знав: оскільки часу залишилося небагато, треба робити правильний вибір, тоді буде легше.

Сподіваємося, вам залишилося прожити значно більше, ніж Марку Аврелію. Тим важливіше торувати правильний шлях, поки ви на це здатні. Ми аж до кінця залишаємося незавершеними, і Марк Аврелій це чудово знав. І що раніше ми це зрозуміємо, то більше зможемо насолоджуватися плодами своєї праці над власним характером. І раніше звільнимося від нещирості, тривоги, непривітності й нестоїчності.