<b>16 листопада</b>

<b>Надія і страх — одне й те саме</b>

<blockquote class="Цитата-1-й">Вичитав я у Гекатона, що покласти межу бажанням — значить знайти засіб проти страху. «Перестанеш, — мовив, — боятися, коли й надіятися перестанеш». [...] Головна спільна причина і надії, і страху — це те, що ми не пристосовуємося до теперішнього, а шлемо свої думки ген поперед себе. 

Сенека, «Моральні листи до Луцілія», 5.7b–8</blockquote>


Надію вважають добрим почуттям. Страх — поганим. Але для стоїків, як, наприклад, для Гекатона Родоського, вони однакові: обидва є проекцією в майбутнє тих речей, які ми не контролюємо. Обидва — вороги нинішнього моменту, у якому ми існуємо. Обидва означають, що ми живемо проти принципу amor fati.

Тут не йдеться про подолання страхів, радше про розуміння, що і надія, і страх містять забагато «хочу» й «хвилююся». А «хочу», на жаль, породжує «хвилююся».