<b>30 травня</b>

<b>Працювати не покладаючи рук чи не поворухнути й пальцем?</b>

<blockquote class="Цитата-1-й">Не можу назвати людину працьовитою тільки тому, що вона читає і пише, навіть якщо сидить над цим заняттям цілими ночами. Поки я не знаю, для чого працює людина, я не можу назвати її трудолюбивою... Можу тільки тоді, якщо мета, заради якої працюють ці люди, — це їхній керівний принцип, і якщо він у згоді та в гармонії з природою.

Епіктет, «Бесіди», 4.4.41; 43</blockquote>


Чи велика ймовірність того, що найбільш зайнята людина, яку ви знаєте, є найпродуктивнішою? Ми схильні вважати, що бути зайнятим — це добре, і думаємо, що багатогодинну працю має бути винагороджено.

Але натомість варто цінувати те, що ми робимо, чому робимо й куди приведе нас завершення справи. Якщо ви не знаходите гарної відповіді на ці питання, припиняйте діяльність.