<b>6 жовтня</b>

<b>Радіти одне за одного</b>

<blockquote class="Цитата-1-й">А ще цілком природним є горнутися до друзів, радіти і їхньому, і своєму власному зростанню. Бо коли б ми й чинили по-іншому, то не могли б зберегти доброчесності, яка тримається в силі лише завдяки щоденному її застосуванню.

Сенека, «Моральні листи до Луцілія», 109.15</blockquote>


Спостерігати, як інші люди досягають успіху — одне з найважчих занять, особливо якщо нам самим небагато вдається. Наші мізки мисливців звикли думати, що життя — це гра на вибування: якщо хтось матиме більше, це означає, що для нас нічого не залишиться.

Утім, як і інші філософські чесноти, безкорисливість досягається завдяки ненастанним тренуванням. Як казав Сенека, це можливо — навчитися «радіти чужим успіхам і плакати над чужим горем». Саме так робить доброчесна людина.

Стоїки вчать активно радіти за інших, навіть якщо їхній успіх прийшов коштом нашого. Учать відкидати заздрість і власництво. Ви теж зможете цього навчитися.