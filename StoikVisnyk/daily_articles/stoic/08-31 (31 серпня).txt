<b>31 серпня</b>

<b>Зважайте на свої невдачі</b>

<blockquote class="Цитата-1-й">Коли вражає тебе помилка, вчинена іншим, то негайно звернися до себе та збагни, яку подібну помилку робиш сам, коли, наприклад, думаєш, що гроші, приємність, дрібка розголосу або щось подібне є доброю річчю. Бо, звертаючи увагу на те, скоро забудеш свій гнів, коли також додаси міркування, що людина стоїть під примусом. Бо що іншого може вона робити? Або, якщо це у твоїй спромозі, то візьми від неї цей примус.

Марк Аврелій, «Роздумування», 10.30</blockquote>


Раніше ми говорили про Сократове переконання, що «ніхто добровільно не робить злого». Як довести цю гіпотезу? Достатньо згадати будь-який випадок, коли ми робили щось неправильне без злих намірів. Можете навести такий приклад? Пам’ятаєте, коли розмовляли з кимось грубо, бо два дні поспіль не висипалися? Коли робили щось не те, бо не знали всіх деталей? Коли вас було введено в оману? Коли ви не зрозуміли або забули? Продовжувати можна безкінечно.

Ось чому так важливо не відвертатися від людей, не вважати їх своїми ворогами. Прощайте їх так само, як прощаєте себе. Дайте можливість їм також проявити слабину, як дозволяєте собі. Тоді ви й далі зможете працювати з ними разом і розкривати їхні таланти.