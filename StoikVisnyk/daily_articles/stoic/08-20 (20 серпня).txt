<b>20 серпня</b>

<b>Там, де це важливо </b>

<blockquote class="Цитата-1-й">Будьмо цілком неподібні до інших людей внутрішньо, але зовні не відрізняймося від них.

Сенека, «Моральні листи до Луцілія», 5.2</blockquote>


Філософ Діоген Сінопський був неоднозначною постаттю: вештався вулицями, як безпритульний. Минуло вже кілька тисячоліть, а ми все ще сушимо голову над його висловами. Але будь-хто з нас, якби зустрів Діогена на перехресті, подумав би: «Що за божевільний?».

Є така спокуса: довести філософію до крайнощів, але кому це потрібно? Заперечення основ суспільних норм дратує людей, навіть провокує в них вороже ставлення. А найважливіше, що зовнішні зміни — в одязі, зачісці, у поведінці — можуть здаватися суттєвими, але порівняно зі змінами внутрішніми важать набагато менше. Бо про внутрішні зміни знаємо тільки ми.