<b>23 квітня</b>

<b>Розум — ваша територія</b>

<blockquote class="Цитата-1-й">Існує три речі, з яких ти зложений: тіло, життєвий віддих і розум. З них дві перші твої, поскільки твій обов’язок — дбати про них, а тільки третя є у справжньому розумінні твоя власна.

Марк Аврелій, «Роздумування», 12.3</blockquote>


Тіло може захворіти, зазнати травми в нещасному випадку. Його можна кинути у в’язницю й катувати. Дихання може раптом закінчитися, коли надійде час помирати або коли хтось захоче забрати в нас життя. Дихати буває важко також через хворобу. Але до самого кінця розум залишається нашим.

Це не означає, що інші дві частини життя не мають значення. Просто вони менш наші, ніж розум. Ви навряд чи витрачали б час і зусилля на капітальний ремонт помешкання, яке знімаєте, правда? А от розум — наш назавжди, вільний і ясний. Дбаймо про нього так, як належить.