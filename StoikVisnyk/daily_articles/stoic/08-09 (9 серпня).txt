<b>9 серпня</b>

<b>Тримайтеся фактів</b>

<blockquote class="Цитата-1-й">Не кажи собі нічого більше, тільки те, про що сповіщає перше явище. Припустімо, донесли тобі, що якась людина говорить погано про тебе. Це тобі донесли. Але не донесли тобі, що тебе ображено. Думаю, що моя дитина хвора. Але не думаю, що вона в небезпеці. Тому завжди твердо тримайся першого явища і сам не додавай нічого від себе, а тоді нічого не станеться тобі. Або радше додай щось як людина, яка знає все, що трапляється у світі.

Марк Аврелій, «Роздумування», 8.49</blockquote>


На перший погляд може здатися, що це протилежність усьому, чого вас досі вчили. Хіба ми спеціально не тренуємося й не розвиваємо критичне мислення, щоб сприймати речі не наївно? А втім, цей звичний підхід може бути непродуктивним.

Філософ має також здатність, як казав Ніцше, «відважно зупинитися на поверхні» й подивитися на речі просто, у їхній первісній формі. Побачити тільки речі, не більше й не менше. Так, за словами Ніцше, стоїки були «штучними», «неглибокими». Але сьогодні, коли багато хто зіб’ється на манівці, ви тренуватиметеся дивитися на світ саме так. Це буде ваша прямолінійна прагматичність: бачити речі крізь прості скельця перших вражень.