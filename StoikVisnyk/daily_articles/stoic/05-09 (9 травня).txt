<b>9 травня</b>

<b>Carpe diem</b>

<blockquote class="Цитата-1-й">Тож відкиньмо все, що стоїть нам на заваді, і всю душевну снагу звернімо лиш на одне: щоб ту невтримну прудкість найквапливішого часу ми не спостерегли щойно тоді, коли залишимося далеко позаду. Хай кожен стрічний день припадає нам до душі як найкращий, хай він стає нашим днем. Що тікає, те треба ловити.

Сенека, «Моральні листи до Луцілія», 108.27b–28а</blockquote>


Сьогодні — ваш єдиний шанс. І щоб реалізувати його, вам дано всього двадцять чотири години. Після цього все буде втрачено навік. Чи повністю ви використаєте цей день? Чи вигукнете: «Я це зроблю!» — і з усіх сил намагатиметеся досягти найкращого?

Що ви візьмете від цього дня, який вислизає крізь пальці й перетворюється на минуле? Коли хтось запитає, що ви робили вчора, чи не буде вашою відповіддю: «Нічого»?