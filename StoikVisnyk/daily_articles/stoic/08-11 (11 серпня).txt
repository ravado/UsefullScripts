<b>11 серпня</b>

<b>Немає часу на теорії, лише на результат </b>

<blockquote class="Цитата-1-й">Коли для нас постало питання, що краще для досягнення чесноти — звичка чи теорія (якщо під теорією розуміти навчання правильної поведінки, а під звичкою — правило діяти згідно з цією теорією), Музоній висловив думку, що звичка ефективніша.

Гай Музоній Руф, «Лекції», 5.17.31–32, 5.19.1–2</blockquote>


Гамлет казав:

<blockquote class="Цитата-1-й ParaOverride-36">
Але, Гораціо, на небі та в землі
Є значно більше дивного й такого,
Про що не знають знаючі суб’єкти.
</blockquote>

Немає часу розмірковувати, чи правильні наші теорії. Ми живемо в реальному світі. Для нас найважливіше — як повести себе в цій конкретній ситуації, чи зможемо ми гідно вийти з неї й піти далі. Це не означає, що прийнятною є будь-яка поведінка. Але не можна забувати, що теорії завжди зрозумілі й чіткі, а ситуації — майже ніколи.