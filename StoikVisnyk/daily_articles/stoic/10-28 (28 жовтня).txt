<b>28 жовтня</b>

<b>Ми створені одне для одного</b>

<blockquote class="Цитата-1-й">У всякому разі можна б легше знайти щось земного, що єднається з чимось неземним, як людину, цілком відокремлену від інших людей.

Марк Аврелій, «Роздумування», 9.9.3</blockquote>


Звичайно, Марк Аврелій і решта стоїків не були знайомі з основами ньютонівської фізики. Але вони знали: якщо предмет підкинути, то він має впасти. У наведеному уривку Марк Аврелій використовує цю аналогію: наша взаємозалежність із іншими людьми сильніша за гравітацію.

Філософія приваблює інтровертів. Вивчаючи природу людини, можна зрозуміти людські слабкості та сповнитися до них зневагою. Труднощі теж віддаляють нас від світу.

Та попри все, ми — істоти соціальні, як казав Арістотель. Ми одне одного потребуємо. Маємо бути поруч, щоб допомагати. Маємо дбати одне про одного (і дозволяти іншим дбати про нас). А йти проти цих законів означає чинити насильство над своєю природою, перестати бути людиною.