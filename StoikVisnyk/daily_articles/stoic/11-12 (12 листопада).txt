<b>12 листопада</b>

<b>Сильна людина здатна взяти на себе відповідальність</b>

<blockquote class="Цитата-1-й">Коли вважатимеш будь-яку з речей, що не лежать у твоїй силі, доброю чи злою для себе, то неминучим буде те, що коли трапиться тобі така погана річ або ти понесеш утрату такої доброї речі, то будеш обвинувачувати богів, а також ненавидіти тих людей, що є причиною невдачі чи втрати; або тих, що їх підозрюватимеш, що вони є причиною.

Марк Аврелій, «Роздумування», 6.41</blockquote>


На столі президента США Гаррі Трумена був напис: «Кінцевий пункт». Президент, маючи більше влади й контролю, ніж будь-хто інший, знав, що звинувачувати за погані чи хороші речі не було кого, крім нього. Не було куди «передавати далі». Він тримав у руках останню ланку ланцюга.

Кожен із нас — президент у власному житті. Ми знаємо, що наша влада починається й закінчується в нашому свідомому виборі. Тому підхід Гаррі Трумена згодився б для нас усіх. Ми не контролюємо речей за лінією розмежування на внутрішнє / зовнішнє, зате контролюємо власне сприйняття різних подій, і це вже багато. Цього достатньо, щоб іти в новий день, знаючи, що немає кому «передати далі». Кінець ланцюга — у наших руках.