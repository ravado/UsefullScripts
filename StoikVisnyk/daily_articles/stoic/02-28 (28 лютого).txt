<b>28 лютого</b>

<b>Коли втрачаєте контроль</b>

<blockquote class="Цитата-1-й">Душа — як пляшка води, а наші враження — як промінь сонця, що проходить крізь воду. Коли розхитати воду, може здатися, що світло теж приходить у рух, але насправді так не є. Тож коли людина розхвилюється, здається, що її чесноти і вміння порушуються, хоча насправді порушується тільки дух, що їх містить, тож коли дух заспокоюється, то й чесноти стають на місце.

Епіктет, «Бесіди», 3.3.20–22</blockquote>


Ви зробили щось не так. Або, можливо, добряче наламали дров.

І що? Це не змінює філософію, яку ви обрали. Це не означає, що ви остаточно й безповоротно збочили з обраного шляху. Це лиш тимчасове відхилення.

Пам’ятайте, що засоби й мета нашого тренування не залежать від тривог конкретного моменту. Зупиніться. Відновіть спокій. Філософія нікуди від вас не поділася.