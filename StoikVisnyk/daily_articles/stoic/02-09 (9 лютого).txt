<b>9 лютого</b>

<b>Ви не мусите мати власну думку</b>

<blockquote class="Цитата-1-й">Це лежить у нашій силі, щоб не мати погляду на якусь річ і не бути занепокоєним у душі. Бо самі речі не мають природної сили, щоб формувати наші погляди.

Марк Аврелій, «Роздумування», 6.52</blockquote>


Є така цікава вправа: подумати про різні неприємні речі, про які ви не знаєте. Наприклад, що поганого кажуть люди у вас за спиною або які власні помилки ви колись не помітили? Згадайте про речі, які загубили, навіть цього не усвідомивши. Що ви думаєте про це все? Неприємності вас оминули, бо ви про них не знали.

Інакше кажучи, це справді реально: не мати власної думки про негативні речі. І ви маєте культивувати це вміння в собі — уміння не помічати поганого. Особливо якщо, зауважуючи це, ви засмучуєтеся. Розвивайте в собі здатність не мати жодної думки про щось: живіть так, ніби ви не уявляли, що таке взагалі існує. Ніби про це й не чули. Хай весь негатив не існує для вас. Тоді він матиме значно менше сили.