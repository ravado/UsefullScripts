<b>26 березня</b>

<b>Що керує вашими основними принципами?</b>

<blockquote class="Цитата-1-й">Як керівна здібність користується собою? Бо від цього залежить усе. Усе інше, чи лежить воно в силі твоєї волі чи ні, то тільки мертвий попіл і дим.

Марк Аврелій, «Роздумування», 12.33</blockquote>


Давньоримський сатирик Ювенал поставив колись знамените питання: «Quis custodiet ipsos custodes?» («Хто вартуватиме вартових?»). Саме про це запитує себе Марк Аврелій, і нам теж у цей день незайвим буде поміркувати над цим. Що керує основними для вашого життя принципами?

Щоб відповісти, потрібно дослідити еволюційну біологію, психологію, неврологію й підсвідомість. Адже різні глибинні сили впливають навіть на найбільш дисципліновані, раціональні уми. Хай ви будете найтерплячішою людиною на Землі — усе одно наука свідчить, що ми приймаємо не найкращі рішення натщесерце. Тож коли ми голодні, з нашої терплячості користі мало.