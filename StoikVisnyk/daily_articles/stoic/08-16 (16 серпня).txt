<b>16 серпня</b>

<b>Будь-що може стати перевагою</b>

<blockquote class="Цитата-1-й">Як природа світу дала кожному розумному створінню всі сили, що їх вона посідає, так само одержали цю силу від неї і ми. Бо як природа світу перетворює і ставить на призначеному місці всяку річ, що стає їй на дорозі або протиставиться їй, і робить такі речі частиною себе самої, так само розумне створіння є в силі зробити кожну перешкоду своїм власним матеріалом і використовувати його для таких цілей, що їх перед собою поставило.

Марк Аврелій, «Роздумування», 8.35</blockquote>


Маґсі Боґз має зріст 160 см, і він був найнижчим в історії гравцем у професійний баскетбол. Йому довелося пережити всяке: насмішки за спиною, недооцінювання, зверхнє ставлення.

Але Боґз обернув свій низький зріст на власну перевагу й тим прославився на всю країну. Багато хто думав, що невисокий зріст — його біда, але сам Маґсі вважав його благословенням і бачив у ньому багато плюсів. На майданчику невисокий гравець і справді має багато переваг: він швидкий, зграбний, уміє забирати м’яч у вищих гравців, які не очікують підступу. Тому інші члени команди недооцінювали Боґза даремно.

Такий підхід можна використати й у житті. Які ваші особливості, що, здається, заважають, ви можете перетворити на перевагу?