<b>13 серпня</b>

<b>Візьміться за діло й розв’яжіть усі свої проблеми</b>

<blockquote class="Цитата-1-й">Ти переніс нескінченні клопоти через те, що не задоволений своєю керівною здібністю, коли вона робить речі, що їх вона за своєю природою призначена робити. Та доволі цього!

Марк Аврелій, «Роздумування», 9.26</blockquote>


Скільки з тих речей, яких ви боїтеся, справді сталися? Скільки разів через хвилювання ви поводилися так, що потім шкодували? Скільки разів дозволяли заздрості, розчаруванню чи жадібності завести вас на манівці?

Кожним нашим днем має керувати здоровий глузд, і на це, звісно, піде більше праці. Зате скількох прикростей удасться уникнути! Ось афоризм від Бенджаміна Франкліна: «Унція запобігання варта фунту розгрібання».

Розум створено для такої роботи. Його створено, щоб відокремлювати важливе від неважливого, щоб дивитися на речі з певної віддалі, непокоїтися лише за те, що варте хвилювання. Треба тільки використовувати свій розум.