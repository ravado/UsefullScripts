<b>5 серпня</b>

<b>Мовчання — це сила</b>

<blockquote class="Цитата-1-й">Мовчання — це урок, який ми отримуємо після багатьох страждань у житті.

Сенека, «Тієст», 309</blockquote>


Пригадайте, коли ви сказали якусь дурницю, яка потім вилізла вам боком. Що потягнуло вас за язик? Мабуть, у той момент і говорити щось не було необхідності, але здавалося, що ваші дотепи допоможуть вам виглядати круто.

Автор книжок із особистісного зростання Роберт Грін писав: «Що більше ви говорите, то більше шансів, що скажете якусь дурницю». До цього можна додати: що більше ви говорите, то більше шансів, що пропустите якусь нагоду, не почуєте іншої людини й більше постраждаєте.

Люди недосвідчені й боязкі багато говорять, щоб заспокоїти себе. Здатність слухати, свідомо не встрявати в розмову, покликану утвердити вашу значимість, — це рідкісна й цінна здібність. Мовчання — шлях до власного зміцнення й самостійності.