<b>15 травня</b>

<b>Пригадайте все добре, що у вас є </b>

<blockquote class="Цитата-1-й">Думай більше про речі, що їх маєш, як про речі, що їх не маєш. А з речей, що їх маєш, вибери найкращі й тоді подумай, як завзято ти шукав би їх, коли б їх не мав. А одночасно, щоб не бути перейнятим ними наскрізь, старайся перецінювати їх і бути ними так занепокоєним, якби ти їх ніколи не мав. 

Марк Аврелій, «Роздумування», 7.27</blockquote>


Ми постійно прагнемо того, що мають інші. З усіх сил намагаємося рівнятися на Джонсів, у той час як Джонси розпачливо намагаються рівнятися на нас.

Це було б смішно, якби не було так сумно. Тому сьогодні спробуйте не прагнути того, що мають інші. Не збирати й не накопичувати, бо так не слід робити, так не варто жити. Цінуйте те, що у вас уже є, і хай вами керує вдячність.