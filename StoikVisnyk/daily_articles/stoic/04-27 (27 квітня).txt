<b>27 квітня</b>

<b>Виверніть навиворіт</b>

<blockquote class="Цитата-1-й">Виверни його (тіло) навиворіт і поглянь, що воно за річ; якого роду річчю стає воно, коли старіється і коли вмирає. Скороминущі оба — прославлювач і прославлюваний; пригадувач і пригадуваний: і все це в закутку цієї частини світу. І навіть тут не всі згоджуються, ні, навіть ніхто не згоджується з собою самим; а ціла земля це також точка.

Марк Аврелій, «Роздумування», 8.21</blockquote>


Стоїцизм учить дивитися на речі під різними кутами. Є ситуації, які легше зрозуміти, якщо подивитися на них з іншого боку. Потенційно негативні ситуації корисно буває сприймати об’єктивно, навіть поверхово. Іноді це допомагає зрозуміти їх, навіть не надто заглиблюючись у значення й причини. А якщо ви чимось захоплюєтеся, корисно буває, навпаки, подивитися на все зневажливо. Якщо дивитися на речі «навиворіт», вони менше вас лякатимуть і хвилюватимуть.

Зазирніть в очі своєму страхові смерті й мороку — що ви там побачите? Переверніть якусь урочисту церемонію з ніг на голову — якою вона стане?