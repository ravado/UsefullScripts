<b>17 серпня</b>

<b>Не звинувачуйте</b>

<blockquote class="Цитата-1-й">Ніщо поза моїм свідомим вибором не може заважати або зашкодити йому — тільки він сам. Якщо ми дотримуватимемося цієї думки й тоді, коли зазнаємо поразки, і звинувачуватимемо тільки себе, а також будемо пам’ятати, що тільки наша думка здатна завдати нам болю й турбот, тоді, клянуся Богом, ми будемо розвиватися.

Епіктет, «Бесіди», 3.19.2–3</blockquote>


Сьогодні випробуйте себе: чи зможете ви прожити день, не звинувачуючи жодної людини й жодної речі. Хтось неправильно зрозумів ваші пояснення — це ваша провина, що ви невиправдано очікували від людини цього розуміння. Хтось говорить грубо — це ваша чутливість змушує саме так сприймати сказані слова. Ваші акції сильно впали в ціні — а чого ви очікували, коли вкладали в них таку серйозну суму? Зрештою, для чого ви щодня перевіряєте стан фондового ринку?

Хай би що трапилося, навіть серйозна втрата, спробуйте цілий день покладати відповідальність тільки на свій свідомий вибір. Якщо не вдасться цілий день, спробуйте робити це хоча би протягом години. Якщо не вдасться годину — спробуйте десять хвилин.

Починайте з того місця, де відчуєте потребу в такому підході. Навіть одна хвилина без звинувачень усіх і вся — це вже прогрес в опануванні мистецтва життя.