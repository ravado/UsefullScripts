<b>6 травня</b>

<b>Праведність красива </b>

<blockquote class="Цитата-1-й">Тоді що робить людину красивою? Хіба не її майстерність? Юний друже, якщо ти хочеш бути красивим, сумлінно працюй над своєю майстерністю. Що це таке? Обирай тих, ким захоплюєшся, неупереджено. Справедливі вони чи несправедливі? Справедливі. Урівноважені чи неврівноважені? Урівноважені. Стримані чи нестримані? Стримані. Якщо й ти станеш такою людиною, то будеш красивим — якщо ж знехтуєш цими якостями, то будеш бридким, навіть коли скористаєшся всіма відомими хитрощами з книжок, аби здаватися гарним.

Епіктет, «Бесіди», 3.1.6b–9</blockquote>


Сучасні уявлення про красу сміховинні. Наші стандарти просто-таки антистоїчні, адже ми захоплюємося речами, що від нас не залежать: високими вилицями, статурою, зростом, виразними очима.

Але хіба це дійсно красиво — зірвати джекпот у генетичній лотереї? Чи, може, краса — у тому, що ми вибираємо, що робимо, які риси характеру в собі розвиваємо? Стійкість, справедливість, вірність обов’язку — ось красиві риси, і вони важать значно більше за зовнішність.