<b>16 жовтня</b>

<b>Розказуйте всім</b>

<blockquote class="Цитата-1-й">...деякі люди, яким випала така кмітливість, без тривалої науки оволодівають усім, чого переважно треба вчитися і, тільки-но почують про доброчесність, тут же й проймаються нею. Звідси й такі поквапні вони до чеснот або й самі на них щедрі. Щодо інших, повільних і тупих чи обтяжених поганими звичками, то з їхніх душ довго треба зчищати шкідливу ржу. Зрештою, і схильних до добра скоріше підніме до вершин, і слабшим допоможе, витягне з тенет хибних уявлень той, хто викладе їм засади філософії.

Сенека, «Моральні листи до Луцілія», 95.36–37</blockquote>


Стоїцизм не релігія, заснована на благій звістці. Ви не зобов’язані нікого спасати: душа, що не знає вчення Епіктета чи Марка Аврелія, не ризикує потрапити в пекло.

Але тепер, коли ви пізнали й дослідили кращий шлях, можете послужити іншим. Поділитися своєю мудрістю чи осяянням із другом або з незнайомцем, пам’ятаючи, що вчинки завжди краще проповідують, ніж прямі настанови.

Усі заслуговують мати переваги від «засад філософії», як їх називає Сенека. Якщо ви бачите когось, хто потребує допомоги або просить навчити його, дайте те, чого він прагне. Ваш обов’язок — зробити хоча б це.