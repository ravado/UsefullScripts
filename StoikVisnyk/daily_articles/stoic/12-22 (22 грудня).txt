<b>22 грудня</b>

<b>Майте власну думку</b>

<blockquote class="Цитата-1-й">Хіба ж то не ганьба, коли похила, хай навіть літня людина зазирає по мудрість лише до книги? — «Так сказав Зенон...» — Гаразд. А ти? — «А це — слова Клеанта...» — Добре. А твої?.. Доки, врешті, танцюватимеш під чужу дудку? Сам подай якусь настанову, скажи щось таке, що варто було б запам’ятати.

Сенека, «Моральні листи до Луцілія», 33.7</blockquote>


Роздумуючи в щоденнику на тему смертності, Ральф Волдо Емерсон скаржився, що письменники часто обмусолюють складну тему, надто сильно покладаючись на цитати. Він писав: «Ненавиджу цитати. Покажи мені, що ти знаєш».

Сенека кидав такий самий виклик на двадцять століть раніше. Легко когось цитувати, покладатися на чиїсь мудрі слова. Особливо якщо люди, чиї імена згадуєш, — видатні фігури!

Набагато складніше (і страшніше) шукати власний шлях самому й висловлювати своє бачення. Але як, думаєте, складалися мудрі й правдиві цитати від видатних фігур?

Ваш особистий досвід теж цінний. Ви теж набули власної мудрості. Дотримуйтеся своїх поглядів. Залишіть щось для нащадків — у мудрих словах і у власному прикладі.