<b>2 серпня</b>

<b>Працюймо попри все </b>

<blockquote class="Цитата-1-й">Справді, чи вигнання може бути перешкодою для людини, яка прагне розвивати себе й бути доброчесною? Адже ніхто й у вигнанні не позбавлений можливості вчитися і практикувати необхідні речі.

Гай Музоній Руф, «Лекції», 9.37.30–31, 9.39.1</blockquote>


Наприкінці життя президент США Теодор Рузвельт переніс серйозну операцію. Після неї його попередили: можливо, тепер доведеться пересуватися виключно на інвалідному візку. Рузвельт, завжди запальний, вигукнув: «Нічого! Я й так зможу працювати!».

Так і нам варто сприймати навіть найнесприятливіші повороти долі: працювати далі в тих умовах, у які вона нас заведе. Ніщо не може завадити нам учитися. Насправді, складні обставини — це теж нагода вчитися, хай навіть нам хотілося б, щоб вона була більш сприятливою.

Гай Музоній Руф тричі пережив вигнання (двічі за наказом Нерона й один раз — Веспасіана). Утім, навіть удалині від дому й звичного життя він не припиняв вивчати філософію. Його відповіддю теж було: «Нічого, я й так зможу працювати». І він працював, а поміж вигнаннями встиг навіть виховати видатного учня — Епіктета, тим самим зробивши внесок у розвиток стоїцизму.