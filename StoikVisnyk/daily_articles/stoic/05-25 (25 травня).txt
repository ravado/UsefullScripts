<b>25 травня</b>

<b>Де шукати задоволення</b>

<blockquote class="Цитата-1-й">Це задоволення людини — виконувати працю, відповідну для людини. А відповідна для людини праця — то бути милосердним для власної породи; погорджувати смисловими емоціями; формувати правильний погляд на уявно правильні явища й досліджувати природу світу та речей, що стаються в ньому.

Марк Аврелій, «Роздумування», 8.26</blockquote>


Коли до кінологів приводять собак із розладами поведінки, вони зазвичай найперше питають: «Чи гуляєте ви з цим псом?». Собак було виведено для того, щоб вони виконували свою роботу, і якщо їм не дати виконати їхнього природного обов’язку, тварини страждають і починають невідповідно поводитися. Навіть якщо їхнє життя розніжене й сите.

Так само поводяться й люди. Коли ми чуємо, що стоїки відкидають певні емоції або матеріальні блага, то маємо розуміти: це робиться не тому, що вони не радіють їм. Не тому, що життя стоїків позбавлене задоволення. Просто ці філософи намагаються допомогти нам віднайти свою суть — пережити радість від добре виконаного природного обов’язку людини.