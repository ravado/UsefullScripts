<b>22 липня</b>

<b>Ніхто не приставляє вам пістолета до скроні</b>

<blockquote class="Цитата-1-й">...ніщо не може бути чесним, що робимо проти волі, з примусу. Будь-яка чесна дія — добровільна.

Сенека, «Моральні листи до Луцілія», 66.16b</blockquote>


Ви не мусите робити правильні речі. У вас завжди є варіант бути егоїстичним, грубим, нестерпним, недалекоглядним, педантичним, злим або дурним. Бувають ситуації, які просто-таки спокушають зробити щось погане. Та й не кожного злочинця хапають на гарячому.

Але як почуваються люди, які живуть у цій погані? На що схоже їхнє життя?

Ви не мусите робити правильних речей, так само як не мусите виконувати свій обов’язок. Ви цього хочете.