<b>19 серпня</b>

<b>Відділити непотрібне</b>

<blockquote class="Цитата-1-й">Не займайся багатьма речами, якщо хочеш бути спокійний, — каже філософ. — Але подумай, чи не було б краще сказати: роби те, що потрібне і чого вимагає розум створіння, що по своїй природі товариський, і так як він того вимагає. Бо спокій приходить не тільки від того, що робимо добре, але також від роблення небагатьох речей. Бо найбільша частина того, що ми говоримо та робимо, не потрібна. Якщо людина відкине це, то матиме більше дозвілля й менше неспокою. Тому при кожній нагоді людина повинна питати себе: «Чи це не одна з непотрібних речей?». А втім, людина повинна відкинути не тільки непотрібні вчинки, але також і непотрібні думки, щоб таким робом не йшли за ними зайві діла.

Марк Аврелій, «Роздумування», 4.24</blockquote>


Стоїки не були монахами. Не жили в монастирях або при храмах. Це були політики, бізнесмени, солдати, митці. Вони практикували свою філософію, живучи звичайно — так, як намагаєтеся це робити ви.

Щоб досягти успіху в цій справі, потрібно без вагань відкинути все неважливе. Те, що ми робимо через марнославство; те, що нас спонукає гребти жадібність; те, що на нашу голову звалюється через недисциплінованість; те, від чого ми зі страху не можемо відмовитися. Усе це треба викинути геть.