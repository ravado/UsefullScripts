<b>7 квітня</b>

<b>Будьте готові змінити власну думку</b>

<blockquote class="Цитата-1-й">Є дві речі, що їх людині треба викорінювати в собі: зверхня думка й недовіра. Зверхня думка означає, що людина переконана: їй більше нічого не потрібно. А недовіра означає вважати, що під тягарем обставин не може бути щастя.

Епіктет, «Бесіди», 3.14.8</blockquote>


Чи часто ми починаємо щось робити, маючи непорушну впевненість, чим усе закінчиться? Чи часто зустрічаємо людей і відразу переконуємо себе, що знаємо про них усе? І наскільки часто наші припущення виявляються цілковито хибними?

Ось чому необхідно боротися з упередженнями: вони заважають нам жити. Запитайте себе: «Чого я не врахував? Чому ось це відбувається саме так? Яка моя роль у цьому — створювати проблему чи пропонувати рішення? Можливо, я в чомусь помиляюся?». Особливо подбайте, щоб поважати те, чого не знаєте, а потім зіставте його з тим, що вже вам відомо.

Пам’ятайте: якщо в цій філософії можна виділити центральну думку, то вона буде така: ми не настільки розумні й мудрі, як звикли вважати. Якщо колись ми захочемо бути мудрими, то мудрість прийде від сумніву й смирення, а не (як багато хто переконаний) від упевненості, недовіри й зарозумілості.