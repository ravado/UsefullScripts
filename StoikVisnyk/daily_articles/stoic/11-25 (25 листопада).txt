<b>25 листопада</b>

<b>Дивина</b>

<blockquote class="Цитата-1-й">Як на мене, то я б радше був хворий, аніж жив у розкошах, бо хвороба тільки руйнує тіло, а розкоші — і тіло, і душу: тіло стає слабким і немічним, а душа — залежною і несміливою. Розкоші породжують несправедливість, бо вони породжують жадібність.

Гай Музоній Руф, «Лекції», 20.95.14–17</blockquote>


Усі історії про крупні виграші в лотерею мають дещо спільне: щасливчики виявляють, що їхній джек-пот приносить не радість, а додаткові проблеми. Минає всього кілька років після виграшу — і ці люди опиняються в ще скрутнішому фінансовому становищі, ніж були. Вони втрачають друзів, розлучаються. Усе їхнє життя після «усмішки долі» перетворюється на справжній кошмар.

Як співає Metallica, «виявляється, що рятівне світло в кінці тунелю — то вогні поїзда, який мчить тобі назустріч».

А що найчастіше кажуть люди, які вилікувалися від раку? Люди, які пройшли через те, чого ми найбільше боїмося, стверджують: «Це був найкращий досвід мого життя».

Дивно, правда?