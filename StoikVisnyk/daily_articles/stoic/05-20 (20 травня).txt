<b>20 травня</b>

<b>Якість важливіша за кількість</b>

<blockquote class="Цитата-1-й">Що з тих книгозбірень, що з тієї шеренги книг, якщо їхній власник за все своє життя заледве самі заголовки поперечитує? Юрба наставників обтяжує, а не навчає. Набагато краще довіритися лише декільком авторам, ніж блукати серед багатьох.

Сенека, «Про спокій душі», 9.4</blockquote>


Що доброго буде в тому, коли хтось прочитає всі книжки на світі за ціле своє життя? Найвідданіший читач, якби він «ковтав» по книжці в день, не осилив би, мабуть, більше книжок, ніж є в звичайній районній бібліотеці. І навіть не наблизився б до кількості видань, що зберігаються на серверах Google Books або щороку з’являються на Amazon.

А що як у читанні й навчанні зосередитися на якості? Що як глибоко вивчити кілька справді вартісних книжок замість переглянути всі новинки? Книжкові шафи будуть порожніми, зате розум і життя — наповненими.