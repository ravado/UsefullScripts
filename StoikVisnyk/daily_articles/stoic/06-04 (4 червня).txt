<b>4 червня</b>

<b>Ось для чого ми тут</b>

<blockquote class="Цитата-1-й">Чому ж тоді ми ображаємося? Чому скаржимося? Ми ж тут саме для цього.

Сенека, «Про провидіння», 5.7b–8</blockquote>


Ніхто не каже, що життя легке. Ніхто не стверджує, що воно справедливе.

Але не забувайте, що ви — частина довгої неперервної лінії предків, які пережили неймовірні труднощі, несправедливість і біль. У вашому тілі — їхні гени, у вас тече їхня кров. Без них вас тут не було б.

Ви — спадкоємці неймовірної традиції і, як її частина, здатні пережити те, що витерпіли ваші попередники. Ви створені для цього. У вас стане на це сили.

Пам’ятайте про це, коли буде важко.