<b>1 липня</b>

<b>Виконуйте свою роботу</b>

<blockquote class="Цитата-1-й">Чого б хто не робив чи не казав, я мушу бути добрий, так як золото, смарагд чи пурпура завжди казали б: «Чого б хто не робив чи не казав, я мушу бути золотом, смарагдом чи пурпурою та зберігати свій колір».

Марк Аврелій, «Роздумування», 7.15</blockquote>


Стоїки вважали, що кожна людина, тварина і річ має призначення або ціль у природі. Навіть у часи античності вони приблизно уявляли, що світ складається з мільйонів малесеньких атомів. Саме уявлення про взаємопов’язаний космос підживлювало їхнє переконання, що будь-яка людина або дія є частиною більшої системи. Кожен має своє завдання — особливий обов’язок. Навіть люди, які чинять зло, виконують свою роботу — бути недобрими, адже зло — теж частина життя.

Головне в цій системі — переконання, що ви, людина, яка вивчає стоїцизм, маєте найважливіше завдання — бути доброю! Бути мудрою. Бути тією людиною, якою філософія хоче бачити нас.

Виконуйте свою роботу сьогодні. Хай би що сталося, хай би що діяли інші люди, робіть своє. Будьте добрими.