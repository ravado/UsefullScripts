<b>20 червня</b>

<b>Спокій заразний</b>

<blockquote class="Цитата-1-й">Коли не дістаються тобі речі, яких шукання або уникання непокоїть тебе, то все-таки до певної міри ти прямуєш до них. Нехай же твій погляд про них буде спокійний, і вони залишаться в спокої, і не бачитимуть тебе, що гониш за ними чи уникаєш їх.

Марк Аврелій, «Роздумування», 11.11</blockquote>


Є один вислів, який військові «морські котики» передають від офіцера до офіцера, від солдата до солдата. Їхня випробувана хаосом і війною максима звучить так: «Спокій заразний». Особливо якщо він походить від людини, яка стоїть на чолі. Коли хтось із солдатів починає впадати в паніку, коли цілий загін не знає, що робити, завдання керівника — зберігати спокій. Не силою, а власним прикладом.

Ось ким маєте бути й ви, незалежно від того, де працюєте: спокійною і розслабленою людиною, яка в будь-якій ситуації скаже іншим: дихайте й не хвилюйтеся. Бо ви самі це робите. Не будьте тим, хто нагнітає емоції, піддається параної, хвилюється й не знаходить собі місця. Будьте втіленням спокою.

Він передасться далі.