<b>28 липня</b>

<b>Усвідомте свої переваги</b>

<blockquote class="Цитата-1-й">Деякі люди дотепні, а деякі — нудні; дехто виріс у кращих умовах, а дехто в гірших, і ці останні потребуватимуть більше праці й делікатних настанов, щоб зрозуміти науку і сформуватися під її впливом — оскільки про кволе тіло треба більше дбати, якщо людина хоче мати добре здоров’я.

Гай Музоній Руф, «Лекції», 1.1.33–1.3.1–3</blockquote>


Буває, вам обтяжливо спілкуватися з кимось, і наприкінці розмови ви думаєте: «Боже, який ідіот» або «Чому просто не взяти й не зробити все як слід?».

Але не кожен має те, що доступне вам. Ніхто не каже, що ваше життя було встелене пелюстками троянд — просто на старті ви мали невелику фору. Тому ваш обов’язок — розуміти інших і бути до них терплячими.

Філософія перебуває в духовному вимірі, вона дбає про душу. Деяким людям потрібно більше турботи, ніж іншим, так само як хтось народився з кращим метаболізмом або високим на зріст. Що толерантнішими ви будете до інших, що краще усвідомите власні привілеї та переваги, то більш терплячими станете, то більше зможете допомогти їм.