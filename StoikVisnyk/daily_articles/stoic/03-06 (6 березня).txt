<b>6 березня</b>

<b>Не розказуйте про свої подвиги всім на світі</b>

<blockquote class="Цитата-1-й">У товаристві уникай часто та надмірно згадувати про свої вчинки та небезпеки. Бо хоч це може бути приємне для тебе говорити про власні небезпеки, та не в однаковій мірі приємно іншим слухати про твої пригоди.

Епіктет, «Енхейридіон», 33.14</blockquote>


Сучасний філософ Насім Талеб попереджував нас про «наративні помилки»: тенденцію складати в історії непов’язані між собою події з минулого. Це приємне заняття — створювати такі історії, але вони вводять нас в оману. Так виникає ілюзія пов’язаності, якої насправді не існує.

Якщо вам складно це усвідомити, згадайте Епіктетові слова. Є ще одна причина не оповідати іншим історій про своє минуле. Це нудно, це дратує і це егоїстично. Вам, може, і подобається вести розмову й спрямовувати всю увагу на себе, але подумайте, як почуваються всі інші. Як вам здається, люди навколо справді в захваті від ваших футбольних досягнень у старшій школі? Чи варто саме зараз вихвалятися своїми гігантськими (зовсім трохи перебільшеними) успіхами в сексі?

Докладіть усіх зусиль, щоб не створювати цю мильну бульбашку фантазії. Живіть у реальності. Слухайте людей і чуйте їх, а не виступайте перед ними.