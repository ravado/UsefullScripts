<b>3 листопада</b>

<b>Що лікар прописав</b>

<blockquote class="Цитата-1-й">Як ми повинні розуміти, коли нам кажуть, що Ескулап приписав цій людині гімнастику, купіль у холодній воді або ходіння босоніж, так само ми повинні розуміти, коли нам кажуть, що природа світу приписала цій людині хворобу, каліцтво, утрату чи щось інше в цьому роді. Бо в першому випадку «приписав» значить приблизно приписав це для людини, як щось пристосоване до того, щоб викликати здоров’я. А в другому випадку воно означає те, що трапляється кожній людині (або пристосоване до кожної людини), є встановлене до певної міри відповідно до її призначення.

Марк Аврелій, «Роздумування», 5.8</blockquote>


Стоїки були майстрами проводити аналогії й використовували їх для того, щоб підсилити свої аргументи.

У наведеному уривку Марк Аврелій зазначає, з якою готовністю ми переступаємо через «не хочу», якщо йдеться про приписи лікаря. Лікар сказав приймати несмачні ліки — ми їх питимемо. Лікар приписав спати догори ногами, як кажан? Ви почуватиметеся дурнем, виконуючи це, але скоро звикнете до нової пози, бо будете чекати покращення свого стану.

Якщо ж ідеться про зовнішні обставини, ми будемо битися до останнього, коли щось суперечить нашим планам. А якби, як пише Марк Аврелій, лікар приписав вам саме це неузгодження як частину лікування? Що як це для нас чудова пігулка?

Що скажете?