<b>31 липня</b>

<b>Ваша професія — не на все життя</b>

<blockquote class="Цитата-1-й">Гидко дивитися на того, хто, вже геть зістарілий, усе ще розплутує на суді якісь нікчемні суперечки, запобігає своїм красномовством перед тупим збором і там-таки й падає, спустивши духа!

Сенека, «Про короткочасність життя», 20.2</blockquote>


Що кілька років у новинах можна спостерігати за одним і тим самим прикрим дійством: старезного мільйонера, який усе ще керує своєю бізнес-імперією, ведуть у суд. Співвласники бізнесу й члени родини намагаються довести, що старий більше не може ухвалювати усвідомлених рішень: патріарх не здатен керувати власною компанією. Через те, що цей могутній чоловік відмовився колись передати правління іншій компетентній особі або розробити альтернативний успішний план, йому тепер доводиться проходити через найгірше в житті приниження: публічне визнання приватних слабкостей.

Не можна аж так захоплюватися роботою, щоб забути: ми всі старіємо й стаємо немічні. Хто хоче бути людиною, не здатною випустити з рук жодної речі? Невже у вас у житті немає інших дійсно вартісних справ? Невже ви готові до того, що вас із робочого місця винесуть у труні?

Хай ваша робота буде вашою гордістю. Але хай ваше життя не зводиться тільки до роботи.