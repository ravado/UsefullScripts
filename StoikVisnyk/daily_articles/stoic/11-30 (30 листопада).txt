<b>30 листопада</b>

<b>Слідувати логосу</b>

<blockquote class="Цитата-1-й">Той, що слухає розуму в усьому, є спокійний і одночасно активний, а також бадьорий і холоднокровний.

Марк Аврелій, «Роздумування», 10.12b</blockquote>


Керівна причина світу — стоїки називали її логосом — проявляється дуже таємниче. Іноді вона дає нам те, чого ми хочемо, а іноді — саме те, чого не хочемо. У будь-якому випадку, стоїки вважали, що логос — усемогутня сила, яка керує всесвітом.

Що таке логос, можна пояснити за допомогою аналогії. Ми схожі на пса, якого ведуть на повідку, що розмотується. Повідок визначає, куди ми зможемо дійти. Залежно від довжини повідка, ми маємо скількись простору, щоб обнюхувати й визначати дорогу, але кожен із нас повинен вибрати: спокійно йти чи бігти так, щоб повідок боляче врізався в шию.

Яким буде наш вибір? Радісне прийняття? Чи нерозумна відмова? Зрештою, в обох випадках повідок має однакову довжину.