<b>7 червня</b>

<b>Знайти правильних учителів</b>

<blockquote class="Цитата-1-й">Ми звикли говорити, що вибирати батьків — це не в нашій владі, що маємо їх волею випадку. Насправді ж, можемо вирішувати самі, де нам народитися.

Сенека, «Про короткочасність життя», 15.3а</blockquote>


Нам дуже пощастило, що дехто з найвидатніших в історії чоловіків і жінок занотував свою мудрість (і дурниці) у книжки та щоденники. Чиєсь життя детально записали біографи — від Плутарха до Босвелла та Роберта Каро. У бібліотеках зберігаються мільйони сторінок і тисячі років мудрості, осяянь і досвіду.

Можливо, вам не хочеться наслідувати своїх батьків. Може, ви не мали гарних учителів. Зате у вас завжди є можливість звернутися до мудрості людей, які жили перед нами, тих, на кого ми хотіли б бути схожими.

Нам не обов’язково здобувати власну мудрість, набиваючи величезні ґулі. Ми завдячуємо людям, що потрудилися записати свій досвід, зберегти традиції, і маємо можливість завдяки їхній мудрості стати гідними дітьми достойних батьків.