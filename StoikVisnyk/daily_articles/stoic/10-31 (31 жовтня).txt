<b>31 жовтня</b>

<b>Ви були народжені добрими</b>

<blockquote class="Цитата-1-й">Людина народжується зі схильністю до чесноти.

Гай Музоній Руф, «Лекції», 2.7.1–2</blockquote>


Уявлення про первородний гріх висіло над людством століттями. Насправді ж ми народжені допомагати одне одному й бути добрими, інакше не вижили б як вид.

У філософії стоїків немає такої ідеї, яку не можна було б застосувати до дитини або яка суперечила б здоровому глузду. Її ідеї узгоджуються з людською природою, із нашим поняттям правди. Єдине, з чим ця філософія входить у конфлікт, — це різні винаходи суспільства, які зазвичай більше служать егоїстичним інтересам, аніж загальному благу.

Ви були народжені добрими. Гай Музоній Руф казав: «Усіх нас створила природа, щоб ми не боялися помилок і жили гідно. І не треба думати, що дехто може так жити, а дехто ні: можуть усі». Ви були народжені зі схильністю до чесноти й самовдосконалення. Якщо ви відійшли від них, то не через якусь уроджену ваду, а через засилля неправильних речей і неправильних ідей навколо вас. Як казав Сенека, філософія дозволяє відкинути це все й повернутися до нашої справжньої природи.