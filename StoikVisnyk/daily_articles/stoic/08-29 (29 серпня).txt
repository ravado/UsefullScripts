<b>29 серпня</b>

<b>Нічого не хотіти = мати все </b>

<blockquote class="Цитата-1-й">Ніхто не може мати всього, чого лиш захоче, зате кожен може не захотіти того, чого не має, і з радістю скористатися доступним.

Сенека, «Моральні листи до Луцілія», 123.3</blockquote>


Чи існує на світі така багата людина, яка справді могла б собі дозволити все? Звичайно, ні. Навіть найбагатші люди часом зазнають невдачі в спробах купити голоси виборців, отримати за гроші повагу, любов і багато інших речей, які не продаються.

Якщо навіть неймовірне багатство не дасть усього, чого ви прагнете, невже це кінець життя? Чи є інший спосіб здобути потрібні речі? Стоїки вважали, що є — змінити власні бажання. Змінивши свій спосіб мислення, ви отримаєте все необхідне. Джон Рокфеллер, який був, як відомо, дуже багатим, уважав: «Багатство людини визначається відношенням вартості її бажань до її доходів. Якщо ця людина вважає себе заможною, маючи десять доларів, і має все, що хоче, то вона й справді заможна».

Сьогодні спробуйте стати багатшими або підіть простішим шляхом і бажайте меншого.