<b>8 серпня</b>

<b>Працюйте в тому світі, що є навколо вас</b>

<blockquote class="Цитата-1-й">Чоловіче, роби те, чого вимагає природа тепер — приведи себе в рух, якщо це в твоїй силі, та не оглядайся довкола себе, чи хто слідкує за цим; не сподівайся Платонової республіки. Але будь задоволений, коли найменша справа йде добре, та вважай такий випадок не малою річчю.

Марк Аврелій, «Роздумування», 9.29.4</blockquote>


Чули такий вислів: «Хай найкраще не буде ворогом доброго»? Так кажуть не для того, щоб знизити планку або змусити когось піти на компроміс із власною совістю. Це радше засторога не бути ідеалістом.

Саул Алінський у книжці «Правила для радикалів» переформульовує цю ідею так, що його слова звучать прагматично, але надихають:

<blockquote class="Цитата-1-й ParaOverride-33">
Я організатор, і починаю працювати в тому світі, який є навколо мене, а не в тому, яким я хотів би його бачити. Той факт, що ми приймаємо світ таким, який він є, не ослаблює наше прагнення змінити його й зробити таким, яким, на нашу думку, він має бути. Тому необхідно починати працю в тому світі, який є, якщо ми хочемо змінити його на краще.
</blockquote>