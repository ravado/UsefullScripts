<b>29 жовтня</b>

<b>Характер — це доля</b>

<blockquote class="Цитата-1-й">Адже звичаї кожен сам собі визначає, заняття накидає випадок. Дехто хай обідає з тобою, бо гідний того, дехто — аби був гідний.

Сенека, «Моральні листи до Луцілія», 47.15b</blockquote>


Коли людину наймають на роботу, найчастіше зважають на те, яку освіту здобув потенційний працівник, де працював раніше. Адже успіх у минулому може бути провісником успіху майбутнього. Але чи завжди так буває? Є багато людей, які досягли успіху тільки тому, що їм колись пощастило. Можливо, вони потрапили в Оксфорд чи Гарвард завдяки батькам. А що робити з молодою людиною, яка ще не встигла здобути великого досвіду роботи? Хіба вона нічого не варта?

Звісно, це не так. Ось чому людей варто оцінювати за їхнім характером і звичками. І не тільки для того, щоб наймати їх на роботу, а й щоб із ними дружити, будувати стосунки та для будь-чого іншого. Геракліт стверджував: «Характер — це доля».

Якщо хочете покращити рівень свого життя, то найперше, про що маєте подбати, — це ваш характер. Так, це не короткострокове завдання, для цього потрібно багато часу й зусиль. Як і для людей, яких ви запрошуєте розділити з вами життя.