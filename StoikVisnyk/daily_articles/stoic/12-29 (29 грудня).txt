<b>29 грудня</b>

<b>Дякуйте</b>

<blockquote class="Цитата-1-й">Треба докласти всіх зусиль, щоб наша вдячність була якомога більшою. Адже вона — це наше власне добро, подібна до справедливості, з якої не користають, як це прийнято вважати, лишень інші: значною частиною вона повертається до того, хто чинить справедливо.

Сенека, «Моральні листи до Луцілія», 81.19</blockquote>


Подумайте, за що ви сьогодні можете бути вдячними. За своє життя, за те, що існуєте в переважно мирний час, що маєте здоров’я і вільний час, щоб читати цю книжку. Дякуйте за дрібниці. За усмішку незнайомця, за притримані жінкою двері, за пісню по радіо, за гарну погоду.

Вдячність заразна. Позитив від неї заряджає все навколо.

І навіть якби сьогодні був ваш останній день на цій землі, якби ви знали наперед, що за кілька годин усе закінчиться, хіба не було б за що дякувати? Наскільки кращим було б ваше життя, якби кожен день для вас був сповнений вдячністю? Якби ви проносили її від ранку до вечора й дозволяли торкнутися кожної миті життя?