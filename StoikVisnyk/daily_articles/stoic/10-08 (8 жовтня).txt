<b>8 жовтня</b>

<b>Найвище задоволення </b>

<blockquote class="Цитата-1-й">Що ж приємніше від того, що я роблю? — Але чи справжньою причиною такого погляду не є те, що насолода обманює нас? Розваж, чи великодушність, свобода, простота, холоднокровність і побожність не приємніші? Бо що є приємніше від самої мудрості, коли думаєш про безпеку та щасливий перебіг усіх справ, що залежать від здібності зрозуміти і пізнати?

Марк Аврелій, «Роздумування», 5.9</blockquote>


Ніхто не заперечує, що насолоди для нас приємні. Вони за визначенням солодкі для людини. Але сьогодні Марк Аврелій нагадує нам, так як нагадував собі, що ці насолоди не можуть зрівнятися з чеснотою. Дофамін, який ударяє нам у голову під час сексу, швидко потім знижується. Так само нетривалий ефект дає відчуття гордості за власні досягнення або бурхливі оплески натовпу. Усе це дарує гострі відчуття, які спливають і залишають бажання більшого. Що ж триває довше (і довше залишається в колі нашого впливу)? Мудрість, добрий характер, урівноваженість і доброта.