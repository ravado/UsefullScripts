<b>23 травня</b>

<b>Покажи мені, як жити</b>

<blockquote class="Цитата-1-й">Повчи мене, що щастя — не у тривалості життя, а в тому, як ним розпорядишся: може трапитися (здебільшого й трапляється так), що той, хто прожив довго, насправді мало прожив.

Сенека, «Моральні листи до Луцілія», 49.10b</blockquote>


Немає чого вчити Сенеку. Навчайте себе. Хай би скільки вам було відведено часу на землі, про ваше життя чесно можна буде сказати: воно було насиченим і довгим. Усі ми знаємо когось такого, кого втратили рано, але переконані: «Якби мені встигнути виконати бодай половину від того, що зробила та людина, то я міг би пишатися власним життям».

Щоб це здобути, варто зосереджуватися на речах, що нині є перед вами: великі вони чи малі. Сенека говорив, що, повністю занурюючись у теперішнє, ми «полегшуємо біль від швидкоплинності життя».