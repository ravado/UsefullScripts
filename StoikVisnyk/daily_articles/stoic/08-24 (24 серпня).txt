<b>24 серпня</b>

<b>Черпайте з усіх джерел </b>

<blockquote class="Цитата-1-й">Ніколи не соромлюся для доброї справи скористатися словами поганого автора.

Сенека, «Про спокій душі», 11.8</blockquote>


Коли читаєш листи Сенеки, дивуєшся, як часто він цитує філософа Епікура. Чому це так дивно? Тому що стоїцизм і епікуреїзм вважають діаметрально протилежними за суттю філософіями! (Насправді відмінності між ними суттєві, але їх дещо перебільшують).

Утім, для Сенеки в цьому цитуванні немає нічого дивного. Він шукав істину — і крапка. Не важливо, хто її висловив. Цієї мудрості не розуміють фундаменталісти різного штибу — релігійні, філософські, ідеологічні. Яке має значення, чи мудрий вислів походить від стоїків, чи ідеально він узгоджується зі стоїцизмом? Важливо тільки, чи завдяки цьому мудрому вислову ваше життя стає кращим, чи змінюєтеся на краще ви самі.

Яку мудрість і підтримку знайшли б ви сьогодні, якби перестали озиратися на авторитети й дбати про відповідність? Наскільки більше змогли б побачити, якби зосереджувалися на чеснотах?