<b>19 листопада</b>

<b>Настанови від трьох мудрих чоловіків</b>

<blockquote class="Цитата-1-й">
У будь-яких випробуваннях ми маємо пам’ятати:
йди з Богом і долею
до мети, яку Бог від початку тобі призначив.
Я буду твердо йти і не спіткнуся, навіть якщо моя воля
буде слабка, я маршируватиму далі.

Клеант
</blockquote>

<blockquote>
Хто приймає необхідність — того вважай мудрим,
досвідченим у духовних справах.

Евріпід
</blockquote>

<blockquote>
Якщо це приємно богам, хай так буде. Вони можуть мене вбити, але не можуть образити.

Платон, «Крітон» та «Апологія Сократа»

Епіктет, «Енхейридіон», 53
</blockquote>


Ці три висловлювання Епіктет цитує, крізь віки проносячи мудрість, важливість толерантності, гнучкості та прийняття. Якщо людина вірить у вищу силу (у Бога чи богів), для неї немає подій, які йдуть «не за планом».

Утім, навіть якщо ви людина невіруюча, то все одно можете знайти втіху в роздумах про закони природи або життєвого кола. Те, що трапляється з нами особисто, може здаватися жорстоким, випадковим, жахливим і непоясненним, але насправді всі події набувають сенсу, якщо дивитися на них із віддалі, навіть невеликої.

Давайте сьогодні спробуємо застосувати цю перспективу. Уявіть, що кожна подія, бажана чи неочікувана, була призначена саме вам. Ви ж не будете обурюватися, правда?