<b>17 грудня</b>

<b>Пізнайте себе, поки не пізно</b>

<blockquote class="Цитата-1-й">Смерть лежить тяжким тягарем

Сенека, «Тієст», 400</blockquote>

На тому, кого добре знають усі,

Помирає незнаним для себе самого.


Складається враження, що найсильніші й найвідоміші люди часто далекі від справжнього самоусвідомлення. Натовпи незнайомців знають про них купу подробиць, а самі знаменитості — можливо, через зайнятість, а може, через страх і біль — самі про себе знають дуже мало.

Чи не страждаємо ми від такого самого гріха? Чи не ігноруємо Сократову максиму «пізнай себе»? Усвідомити це людина може в мить небезпеки, коли минуть роки й вона раптом зрозуміє, як рідко питала себе: «Хто я? Що для мене важливо? Що я люблю? Чого потребую?».

Зараз — просто зараз — у вас ще є час зазирнути собі в серце, дослідити себе, зрозуміти свій розум і тіло. Не відкладайте. Пізнайте себе. Поки не пізно.