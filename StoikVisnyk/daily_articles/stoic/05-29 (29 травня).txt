<b>29 травня</b>

<b>Робота лікує </b>

<blockquote class="Цитата-1-й">Труд — пожива благородних душ.

Сенека, «Моральні листи до Луцілія», 31.5</blockquote>


Пригадайте, що відчуваєте, коли кілька днів не ходите до спортзалу. Ніби ви погладшали. Увесь час нервуєте. Відчуваєте напади клаустрофобії, непевності. Деякі люди переживають приблизно ті самі відчуття в довгій відпустці або коли виходять на пенсію. Розум і тіло готові працювати — і починають їсти поїдом самих себе, коли немає на що спрямувати енергію.

Сумно констатувати, що такий настрій — щоденна реальність для багатьох людей. Їхній потенціал до кінця не реалізовується, бо вони мають роботу, на якій не треба багато працювати, або в них є забагато вільного часу. Ще гірше буває, коли ми намагаємося притлумити ці думки й починаємо купувати речі, ходити на вечірки, сваритися, влаштовувати сцени, даремно спалюючи калорії існування, замість того щоб підживлювати корисне полум’я.

Розв’язати цю проблему дуже просто, на щастя. Піднімайте свій зад — і бігом працювати.