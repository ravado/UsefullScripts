<b>7 жовтня</b>

<b>Егоїстична причина бути добрим</b>

<blockquote class="Цитата-1-й">Той, що робить зло, робить зло собі самому. Той, що поступає несправедливо, поступає несправедливо у відношенні до себе самого, бо він робить себе самого злим.

Марк Аврелій, «Роздумування», 9.4</blockquote>


Спробуйте пригадати, як ви почувалися, коли щойно зробили щось погане. Навряд чи вам було приємно.

Людей дуже часто нудить, коли вони бачать сцени насильства. Замість піднесення, яке, як думали злочинці, вони переживатимуть, коли відпустять гальма свого гніву або жорстоко помстяться за кривду, ці люди стримують напади нудоти. Приблизно так само ми почуваємося, коли брешемо, шахраюємо, коли тиснемо на когось.

За секунду до того, як ваш гнів вирветься на волю, запитайте себе: «Як я почуватимуся потім?». Чи варта ця мить гніву довгих хвилин холодного жаху від усвідомлення, що вас можуть викрити?

Самосвідомість і злі вчинки рідко йдуть у парі. Якщо вам потрібна егоїстична причина не вчиняти погано, пригадайте свою нудоту. Це добре допомагає стримати гнів.