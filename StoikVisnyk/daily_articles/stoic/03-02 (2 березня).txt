<b>2 березня</b>

<b>Адекватна самооцінка</b>

<blockquote class="Цитата-1-й">Передусім мусимо себе ж оцінити, бо частенько нам здається, що ми спроможні на більше, аніж можемо.

Сенека, «Про спокій душі», VI.1</blockquote>


Багато хто не поспішає по-справжньому оцінювати себе. Напевно, тому, що боїться: деякі переконання про власні здібності можуть похитнутися. Гете сформулював таку максиму: велика помилка — «бачити себе більшим, ніж ти є насправді». Але як можна неупереджено оцінити себе, якщо відмовляєшся визнати власні слабкості?

Не бійтеся усвідомлювати себе й визнавати свої неприємні риси. Гетівська максима має продовження: мислитель закликав «цінувати себе не менше, ніж ви на те заслуговуєте». Адже часто ми самі собі дивуємося, як успішно можемо дати раду в ситуації, що її панічно боялися. Наприклад, перемогти власний розпач і дбати про інших (хоча завжди були переконані: якщо щось станеться з нашими батьками або з кимось із подружжя, ми цього не переживемо). Або взяти ситуацію під контроль у стані неймовірного стресу чи крутого повороту життя.

Недооцінювати власні здібності так само небезпечно, як переоцінювати їх. Плекайте в собі здатність судити себе точно й чесно. Зазирніть у власну душу й прислухайтеся: на що ви здатні й що допоможе вам вивільнити власний потенціал.