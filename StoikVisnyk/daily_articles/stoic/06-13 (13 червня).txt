<b>13 червня</b>

<b>Життя — це поле боротьби</b>

<blockquote class="Цитата-1-й">Хіба не знаєш, що життя — як військовий похід? Хтось має бути вартовим, хтось іти в розвідку, хтось — битися на передньому краї... Так і для нас: життя кожної людини — це битва, довга і різноманітна. Маєш не втрачати пильності, як солдат, і виконувати всі накази... Тебе поставлено високо, а не на якійсь підпорядкованій посаді, і не на короткий час, а на ціле життя.

Епіктет, «Бесіди», 3.24.31–36</blockquote>


Письменник Роберт Грін часто каже: «У житті — як на війні». Цей афоризм варто пам’ятати, бо наше життя й справді битва — і фігурально, і буквально. Як вид ми ведемо битву за те, щоб вижити на планеті, якій немає діла до нас. Як конкретні люди боремося за те, щоб вижити серед інших представників нашого виду, який налічує мільярди особин. Навіть усередині нашого тіла бактерії ведуть боротьбу. Vivere est militare. (Жити — значить боротися).

Сьогодні ви ведете битву проти хибних спонук, битву за свою мету, за те, щоб стати людиною, якою прагнете бути. Що ж потрібно для того, щоб виграти в цих численних битвах?

<blockquote class="Цитата-1-й ParaOverride-24">
Дисципліна
Стійкість
Відвага
Ясність бачення
Відданість
Жертовність
</blockquote>

А які риси ведуть до поразки?

<blockquote class="Цитата-1-й ParaOverride-24">
Боягузтво
Необачність
Неорганізованість
Самовпевненість
Слабкість
Егоїзм
</blockquote>

Так само, як на війні, ці риси працюють і в щоденному житті.