<b>1 квітня</b>

<b>Колір ваших думок</b>

<blockquote class="Цитата-1-й">Які твої звичні думки, такий також буде твій характер. Бо душа забарвлюється думками.

Марк Аврелій, «Роздумування», 5.16</blockquote>


Якщо протягом довгого часу щодня сидіти, то хребет змінює свою кривизну. Подивившись на рентген (або зробивши розтин), лікар може визначити, чи людина заробляла на життя, сидячи за столом. Якщо взувати щодня вузькі туфлі на підборах, то форма стопи теж зміниться.

Те саме з нашим розумом. Якщо ви постійно будете похмуро сприймати світ, то скоро все навколо забарвиться для вас у чорний колір. Коли будете дивитися на все вузько, незабаром перетворитеся на обмежену людину. Розфарбуйте світ в один колір — і невдовзі такого самого кольору набуде ваше життя.