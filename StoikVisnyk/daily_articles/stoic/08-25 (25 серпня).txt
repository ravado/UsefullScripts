<b>25 серпня</b>

<b>Поважайте минуле й будьте відкритими до майбутнього</b>

<blockquote class="Цитата-1-й">То що? Виходить, не треба йти за попередниками? — Навпаки. Я, скажімо, скористався з давньої дороги, але, натрапивши на зручнішу стежку, що веде навпростець, саме її буду протоптувати. Наші попередники — не повелителі, а лише провідники. Істина відкрита для всіх — ще ж ніхто її не огородив для себе.

Сенека, «Моральні листи до Луцілія», 33.11</blockquote>


Традиційний спосіб робити щось зазвичай перевірений часом. Але ж ті погляди, які нині вважають консервативними, колись були новими й суперечливими. Тому не бійтеся експериментувати з новими ідеями.

Сенека міг запозичити деякі філософські погляди Зенона чи Клеанта. А ми так само до філософських поглядів Сенеки й Марка Аврелія додаємо дрібку психології. А може, створюємо щось своє. Якщо наші ідеї правильні й гарні — привласнюйте їх і користуйтеся. Вам не обов’язково бути заручниками думок старих мертвих людей, які припинили вчитися дві тисячі років тому.