<b>9 жовтня</b>

<b>Установіть стандарти й дотримуйтеся їх</b>

<blockquote class="Цитата-1-й">Коли стандарти встановлено, речі можна випробовувати й вимірювати. Саме в цьому й полягає робота філософії: перевіряти й піднімати планку стандартів. А робота справді доброї людини — дотримуватися цих стандартів, якщо вона їх знає.

Епіктет, «Бесіди», 2.11.23–25</blockquote>


День за днем ми реагуємо на якісь речі, але як часто нам удається зупинятися, щоб запитати себе: «Чи ця справа, за яку я маю братися, не суперечить моїм переконанням?». Або ще краще: «Чи зробила б таке людина, якою я хочу стати?».

Мистецтво життя — установлювати стандарти й не дозволяти собі порушувати їх. Коли ви чистите зуби, обираєте друзів, сердитеся, закохуєтеся, пояснюєте щось дитині, вигулюєте собаку — усе це для вас нагоди перевірити себе на відповідність.

Не виправдовуйтесь: «Я хочу робити все добре». Кажіть собі: «Я буду робити добре, саме в цьому випадку, зараз». Установіть стандарт і дотримуйтеся його. От і все.