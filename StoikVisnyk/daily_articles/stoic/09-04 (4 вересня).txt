<b>4 вересня</b>

<b>Як ви можете знати, що ніколи не піддавалися випробуванням?</b>

<blockquote class="Цитата-1-й">Я вважаю тебе нещасливим, бо ти ніколи не проходив через важкі часи. Ти пройшов життя без супротивника — і ніхто не знає, на що ти здатен, навіть ти сам.

Сенека, «Про провидіння», 4.3</blockquote>


Багато хто з тих, кому довелося пройти через важкі випробування, носить потім свій досвід, як медалі на грудях. «Ото були часи», — можуть казати вони, хоча тепер їм живеться значно краще, ніж тоді. «Знову бути молодим і голодним», — ось про що може мріяти така людина. «Це було найкраще, що зі мною сталося» або «Я б ні йоти не відняв від того свого досвіду». Ті важкі періоди формували людину й робили її такою, якою вона є тепер.

Є й інші переваги в труднощах. Якщо ми пережили їх і подолали, то краще знаємо власні можливості та внутрішню силу. Вийти сухим із води означає стати впевненішим у собі: розумієш, що коли трапиться схожа біда, ти знову зможеш її пережити. Ніцше казав: «Що мене не вбиває, те робить сильнішим».

Тож якщо вам сьогодні здасться, що на вас чекає біда, що фортуна від вас відвертається, не хвилюйтеся. Це може бути один із тих формотворчих досвідів, за які ви потім будете вдячні.