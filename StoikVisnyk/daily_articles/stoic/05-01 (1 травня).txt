<b>1 травня</b>

<b>Нехай характер буде вашим найгучнішим маніфестом</b>

<blockquote class="Цитата-1-й">Адже філософія — не в зовнішньому вираженні, а в тому, щоб бути уважним до необхідних речей і весь час пам’ятати про них.

Гай Музоній Руф, «Лекції», 16.75.15–16</blockquote>


Монах одягається в рясу. Священик носить на шиї символічний хрест. Банкір приїжджає в офіс у дорогому костюмі й із портфелем. Стоїк не носить ніякого особливого одягу й не має жодного типового образу. Його не вирізниш з-поміж інших ні за виглядом, ні за звуком.

Як же впізнати стоїка? Тільки за характером.