<b>10 жовтня</b>

<b>Побожність і справедливість</b>

<blockquote class="Цитата-1-й">...коли залишиш на боці ціле минуле, доручиш майбутнє Провидінню та, обмежуючись теперішністю, поставиш її на побожності та справедливості: на побожності, щоб ти міг любити свою долю, бо природа призначила їі тобі і тебе їй; на справедливості, щоб ти міг завжди говорити правду відкрито й без маскування робити речі, що згідні з законом, та робити їх згідно з вартістю кожної.

Марк Аврелій, «Роздумування», 12.1</blockquote>


Авл Геллій стверджував, що Епіктет колись сказав: «Якби хтось узяв до серця чотири слова та з усіх сил дбав би, щоб керуватися ними й співвідносити з ними свої дії, то жив би непорочно, сповнений спокою. Ці чотири слова: будь наполегливим і не спокушайся». Це чудова порада. Але якими принципами нам варто керуватися, щоб визначати, що робити наполегливо, а чим не спокушатися?

Марк Аврелій дає нам відповідь: треба керуватися побожністю й справедливістю. Інакше кажучи, чеснотою.