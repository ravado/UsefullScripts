<b>16 грудня</b>

<b>Добре здоров’я назавжди </b>

<blockquote class="Цитата-1-й">Кажу тобі, треба тільки навчитися жити так, як живе здорова людина... жити з повною впевненістю. Упевненістю в чому? У тому, що єдине варте довіри, надійне, безперешкодне і якого неможливо забрати — у власному свідомому виборі.

Епіктет, «Бесіди», 3.26.23b–24</blockquote>


Стоїки весь час повторювали: небезпечно вірити в щось, чого ви не контролюєте. Як щодо власного свідомого вибору? Так, його ви контролювати здатні. Отже, це одна з небагатьох речей, у якій ви можете бути впевнені. Це те здоров’я, якому ніколи не буде оголошено смертельного діагнозу (на відміну від здоров’я, яке ми отримуємо в день свого народження). Воно не слабне з часом, і тільки власник може відмовитися від нього, а воно саме ніколи не покине власника.

У наведеному уривку Епіктет каже, що й раби, і робітники, і філософи однаково можуть тішитися таким здоров’ям. Так жили Сократ, Діоген і Клеант, маючи сім’ї й не завжди слухняних учнів.

Так можете жити й ви.