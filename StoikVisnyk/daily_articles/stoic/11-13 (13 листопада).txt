<b>13 листопада</b>

<b>Не скаржитися. Не виправдовуватися</b>

<blockquote class="Цитата-1-й">Нехай ніхто не чує більше, що ти критикуєш життя двора або своє власне.

Марк Аврелій, «Роздумування», 8.9</blockquote>


Навіть люди, яким щастить у житті, скаржаться. Як не дивно, здається, що люди, яким найбільше щастить, скаржаться якраз найбільше. Марк Аврелій був високим начальником мимоволі — так само, як ви можете бути мимоволі бухгалтером, тренером дитячої футбольної команди або юристом. Можливо, загалом вам подобається ваша робота, але ви з неохотою виконуєте деякі додаткові обов’язки. Звідки взялося у вас таке сприйняття? Тільки з негативного налаштування розуму.

Британський прем’єр-міністр Бенджамін Дізраелі сформулював для себе девіз: «Не скаржитися. Не виправдовуватися». Він казав це, бо, як і Марк Аврелій, знав: неможливо втекти від відповідальності. Легко скаржитися на труднощі, знаходити виправдання своїм діям. Але цим ми нічого не досягнемо, і наша ноша не стане легшою.