<b>12 червня</b>

<b>Тренований розум кращий за будь-який сценарій</b>

<blockquote class="Цитата-1-й">Тому ти маєш зрозуміти, як смішно чути слова: «Скажи мені, що робити». Яку пораду можу я дати? Ні, набагато краще просити: «Натренуй мій розум, щоб я міг підлаштуватися під будь-які обставини». [...] У цьому випадку, якщо обставини складуться не за планом, [...] ти не шукатимеш нових порад.

Епіктет, «Бесіди», 2.2.20b–1; 24b–25a</blockquote>


Чудово було б, якби хтось щоразу розказував нам, що робити в тій чи іншій ситуації, бо на це витрачається чималий кусень життя: готуватися до одного, учитися для іншого. Відкладати гроші на щось у майбутньому, передбачати, що якась подія станеться. Але, як сказав боксер Майк Тайсон, плани тривають рівно доти, доки не отримуєш кулаком в обличчя.

Стоїки не прагнули знайти відповідь на будь-яке питання або скласти план на кожну нагоду. А проте вони були на диво спокійними. Чому? Тому що мали певність: вони зможуть пристосуватися до будь-якої ситуації. Замість шукати чітких інструкцій, стоїки плекали в собі здібності: творчий підхід, незалежність, упевненість у собі, винахідливість і здатність розв’язувати проблеми. Так вони ставали гнучкими замість бути твердими. Ми теж можемо тренуватися це робити.

Сьогодні нам варто зосередитися на стратегії, а не на тактиці. Нагадати собі, що краще вчитися, ніж просто отримувати, і краще бути гнучким, ніж дотримуватися сценаріїв.