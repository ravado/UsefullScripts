<b>5 грудня</b>

<b>Переваги тверезих думок</b>

<blockquote class="Цитата-1-й">Смерть, вигнання та інші речі, що видаються жахливими, держи щодня перед своїми очима, а головно смерть. І тоді ніколи не матимеш нечесної думки ані не будеш прагнути нічого з надмірною пожадливістю.

Епіктет, «Енхейридіон», 21</blockquote>


Одна-єдина мить може змінити напрям політичного вітру, і базові свободи, які ви сприймаєте як належне, зникнуть, наче дим. Або в будь-який час може знайтися той, хто пограбує вас і навіть уб’є за кілька доларів, і тоді неважливо буде, наскільки безпечне життя ви прожили.

У безсмертному «Епосі про Гільгамеша» написано:

<blockquote class="Цитата-1-й ParaOverride-34">
Людину висмикують, як очеретину з болота,
Красивого юнака, вродливу юнку —
Зарано молоді роки Смерть краде у них!
</blockquote>

Утім, не тільки смерть може зруйнувати наші плани. Таких руйнівників може бути мільйон. Можливо, сьогодні вам буде трохи легше, якщо ви спробуєте всіх їх проігнорувати. Але якою ціною?