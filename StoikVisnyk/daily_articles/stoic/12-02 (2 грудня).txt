<b>2 грудня</b>

<b>Не зважай на мене, я просто повільно помираю </b>

<blockquote class="Цитата-1-й">Тому що існує можливість, що ти можеш відійти з життя в цій саме хвилині, упорядкуй відповідно кожний свій вчинок і думку. 

Марк Аврелій, «Роздумування», 2.11.1</blockquote>


Чи чули ви таке питання: «Що ти зробив би, якби завтра дізнався, що в тебе рак?». Це питання для того, щоб людина краще розуміла, як сильно може змінитися її життя, якби їй на цій землі залишилося провести всього кілька тижнів чи місяців. І ніщо так добре не змушує нас про це подумати, як згадка про смертельну хворобу.

Але зачекайте, усі ми вже маємо смертельну хворобу. Кожен із нас! Письменник Едмунд Вілсон гарно сказав про це: «Смерть — це єдине передбачення, що точно збудеться». Кожна людина народжується зі смертельним вироком. Кожна секунда, яка минає, не повернеться ніколи.

Щойно ми це усвідомлюємо, наші дії, слова і вчинки змінюються. Не дозвольте ще одному дню піти від вас без розуміння, що рано чи пізно ви помрете. Усі ми помремо. Хай сьогодні буде днем, коли ми перестанемо робити вигляд, ніби смерті не існує.