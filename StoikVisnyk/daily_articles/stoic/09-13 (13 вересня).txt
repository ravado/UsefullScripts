<b>13 вересня</b>

<b>Як захистити свою внутрішню фортецю від страху</b>

<blockquote class="Цитата-1-й">Ні, саме події провокують страх: коли хтось має владу над ними або може їм запобігти — ця людина може вселяти страх. Як можна зруйнувати фортецю? Не залізом і вогнем, а судженнями... ось із чого ми маємо починати, і з цього боку підходити до фортеці та скидати тиранів.

Епіктет, «Бесіди», 4.1.85–86; 87а</blockquote>


Стоїки придумали чудовий образ — внутрішня фортеця. Саме вона, на їхню думку, захищає душу. Ми можемо бути вразливими фізично, вразливими перед обличчям долі, але наші внутрішні володіння непереможні. Марк Аврелій не раз повторив: «Меч не може торкнутися душі».

Утім, історія вчить нас, що навіть непереможні фортеці можна здолати, якщо всередині знайдеться зрадник. Люди, захищені стінами, можуть піддатися страху чи жадібності, відчинити ворота й впустити ворога. Так робить багато хто з нас, коли втрачає терпець або не може побороти страх.

У вас є неймовірно міцна фортеця. Не зрадьте її.