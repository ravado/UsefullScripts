<b>17 квітня</b>

<b>Не ображений — не сердитий</b>

<blockquote class="Цитата-1-й">Відкинь погляд і тим відкинеш нарікання: «Мені заподіяли шкоду». Відкинь нарікання: «Мені заподіяли шкоду», — і тим відпаде шкода.

Марк Аврелій, «Роздумування», 4.7</blockquote>


Слово може мати багато значень. Одне з них буває дуже грубим, а інше — абсолютно невинним. Одне й те саме слово може позначати і жорстоку зневагу, і невеличку шпильку. Так само саркастичне висловлювання сильно відрізняється від прямого й чесного.

Те, як ми зрозуміємо сказане слово, має для нас величезне значення. Можемо посміятися, а можемо образитися до кінця життя. Можемо побитися або, навпаки, помиритися.

Ось чому так важливо випробовувати упередження й погляди, які вже тяжіють над нами, коли вступаємо в розмову. Коли ви чуєте щось або бачите, як відразу ж реагуєте? Як звикли розуміти наміри інших людей?

Якщо ви не хочете так часто почуватися ображеними й засмученими, випробуйте ті мірки, з якими підходите до інших. Відповідно сприймайте вчинки людей, події, і тоді ви з більшою ймовірністю адекватно на них реагуватимете.