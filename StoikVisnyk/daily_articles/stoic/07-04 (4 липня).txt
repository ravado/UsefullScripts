<b>4 липня</b>

<b>Підтримуйте вогонь</b>

<blockquote class="Цитата-1-й">Плекай добро у справах рук своїх, щодо інших же — бери, що тобі дано, якщо можеш його мудро використати. Інакше будеш нещасливий, удача від тебе відвернеться і все тобі даватиметься важко.

Епіктет, «Бесіди», 4.3.11</blockquote>


Добро всередині вас — це вогник, і ви маєте його підтримувати. Це ваша робота, сьогодні й щодня — стежити, чи достатньо палива, чи ніщо не згасить вогню й не задме його.

Кожна людина має власний вогник і відповідає за нього. Ви теж. Якщо всі вогники загаснуть, світ стане значно темнішим — утім, на це вплинути ви не здатні. Та поки горить ваш вогонь, на землі буде хоч цяточка світла.