<b>19 грудня</b>

<b>Людський вимір</b>

<blockquote class="Цитата-1-й">Думай про універсальну субстанцію, якої дуже маленькою частинкою є ти сам; про універсальний час, якого короткий і неподільний проміжок призначений тобі; та про те, що призначене долею, і якою малою часткою цього є ти.

Марк Аврелій, «Роздумування», 5.24</blockquote>


Кількість матерії у всесвіті величезна й нараховує трильйони атомів. Який відсоток цієї матерії вміщує людське тіло?

Як каже наука, вік Землі складає приблизно чотири з половиною мільярди років, і не схоже, що цій планеті скоро прийде кінець. А яким буде наш час на ній? Кілька десятиліть?

Іноді нам варто подивитися на цифри й факти, щоб уповні зрозуміти масштаб, у якому існує людина на тлі великих речей.

Подумайте про це, коли відчуєте власну важливість, коли вам буде здаватися, що від вашого вибору залежить доля світу. Не залежить, повірте. Ви — тільки один із багатьох. І робите все, що можете, серед багатьох. Робіть це — і не більше.