<b>28 січня</b>

<b>Учіться в мудрих</b>

<blockquote class="Цитата-1-й">Досліджуй керівні принципи людей, зокрема керівні принципи розумних, чого вони уникають, а за чим ідуть.

Марк Аврелій, «Роздумування», 4,38</blockquote>


Сенека колись сказав: «Без лінійки неможливо виправити криве». Мудрі люди в нашому житті відіграють роль лінійки: стають для нас зразком і натхненням, мірилом для наших ідей і переконань.

Хто стане таким мірилом для вас? Батько чи мати? Можливо, якийсь філософ, письменник чи мислитель? А може, ви будете звіряти власні вчинки за популярною в США формулою WWJD (What would Jesus do?), думаючи, що зробив би Ісус?

У будь-якому разі, оберіть когось, спостерігайте за тим, що він робить і чого не допускає, і намагайтеся вчиняти так само.