<b>23 жовтня</b>

<b>Покажіть у своєму характері ті риси, які роблять вас людиною</b>

<blockquote class="Цитата-1-й">Кажеш, що люди не можуть розгледіти гостроти твого розуму. Хай буде так. Але існує багато інших речей, що про них не можеш сказати: «Природа не створила мене для них». Тож покажи ці якості, що лежать цілком у твоїй силі: щирість, серйозність, витривалість у праці, відразу до насолоди, задоволення своєю часткою та небагатьма речами, доброзичливість, відвертість, нехіть до надміру, свободу від дріб’язкової великодушності.

Марк Аврелій, «Роздумування», 5.5</blockquote>


Легко звинувачувати обставини. Одна людина страждає, що не народилася вищою, інша — розумнішою, а хтось хотів би мати іншу комплекцію чи навіть народитися в іншій країні. Важко знайти на нашій планеті хоч одну людину — ба навіть супермодель, — яка не вважала б, що має якісь недоліки. Але хай би якими були ваші уявні вади, пам’ятайте: завжди є позитивні риси, що не залежать від генетики, які ви здатні в собі розвинути.

У вас є вибір — бути чесним. Або бути благородним. Ви можете обрати бути стійким. Щасливим. Цнотливим. Економним. Добрим до інших. Вільним. Витривалим у труднощах. Милосердним. Ви можете обрати не розносити чутки.

І якщо чесно, хіба риси, над якими людина трудиться, не більше вражають, ніж ті, що їй дала природа?