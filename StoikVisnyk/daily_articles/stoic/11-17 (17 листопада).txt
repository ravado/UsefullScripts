<b>17 листопада</b>

<b>Не судіть, щоб...</b>

<blockquote class="Цитата-1-й">Але й самою філософією ти не повинен хизуватися; для багатьох, хто послуговувався нею надто зухвало й самовпевнено, вона стала причиною небезпеки. Хай вона позбавить пороків тебе, а не комусь іншому докоряє його пороками.

Сенека, «Моральні листи до Луцілія», 103.4b–5а</blockquote>


Пам’ятайте, що погляд філософії має бути звернений усередину. Філософія допомагає вдосконалювати себе, а інші люди хай самостійно працюють над власним удосконаленням. Свої помилки контролюємо ми, тож використовуймо філософію, щоб зістригти їх, як зістригають шерсть із вівці. Помилки інших людей? Дякуємо, це їхня справа.

Дайте іншим працювати самим над своїми помилками. Філософія стоїків аж ніяк не вчить нас судити інших — тільки приймати. Адже нам і у власному саду є що робити.