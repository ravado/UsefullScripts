<b>16 березня</b>

<b>Божественне зерно всередині вас</b>

<blockquote class="Цитата-1-й">Шануй цю здібність, яка творить погляди. Від цієї здібности залежить повністю те, чи у твоїй керівній частині існуватиме якийсь погляд, суперечний з природою та устроєм розумної істоти. Ця здібність запевняє теж свободу від квапливої думки, приязнь до людей та слухняність до богів.

Марк Аврелій, «Роздумування», 3.9</blockquote>


Ви здатні мислити, читати цю книжку, розуміти й робити висновки з різних ситуацій. Завдяки цьому ви можете покращувати своє життя й самі вдосконалюватися. Потрібно цінувати цю здатність, тому що вона надзвичайно важлива й не всі її мають. Повірте, про те, що ви сприймаєте як належне, багато хто навіть мріяти не може.

Сьогодні виділіть трохи часу на те, щоб нагадати собі: вам дано здатність користуватися логікою та глуздом, щоб орієнтуватися в ситуаціях. Завдяки цьому ви маєте неймовірну силу: змінювати свої обставини й обставини інших. Але пам’ятайте: мати силу означає бути за неї відповідальним.