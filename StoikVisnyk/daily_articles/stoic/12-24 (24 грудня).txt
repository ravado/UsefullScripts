<b>24 грудня</b>

<b>Безглузде, як добре вино </b>

<blockquote class="Цитата-1-й">Ти знаєш, який смак вина, який смак питного меду. Немає різниці, чи твій міхур пропустить сто чи тисячу амфор: ти — мішок для вина.

Сенека, «Моральні листи до Луцілія», 77.16</blockquote>


Ось ще одне зневажливе висловлювання від Сенеки — відомого в Римі багача, який, певно, не раз насолоджувався цим приємним напоєм. Його шпилька, мабуть, уколе тих, для кого бути успішним і дорослим означає бути цінителем вина (утім, слова Сенеки можна застосувати й до гурманів, меломанів, знавців техніки та інших подібних речей).

Так, усі ці речі приємні й чудові, але вони мають бути на своєму місці. У кінці життя ви не отримаєте приз за найбільшу кількість спожитого вина, відпрацьованих годин, витрачених грошей, колекціонованих речей і вивчених деталей про всякі дивовижні штуки, бо ви були тільки каналом, тимчасовою посудиною для цих гарних речей.

Якщо відчуваєте, що сильно бажаєте чогось, ця думка, можливо, зменшить ваше бажання до маленької крапельки.