<b>22 лютого</b>

<b>Про що не варто говорити</b>

<blockquote class="Цитата-1-й">Катон говорив промови так, що міг запалити цілий натовп, він вірив, що правильна політична філософія може впорядкувати мілітарні настрої в кожному великому місті. Але ніхто ніколи не чув, щоб він тренувався виголошувати промови перед іншими. Коли йому казали, що люди ремствують через його мовчання з якогось приводу, він відповідав: «Це краще, ніж якби вони ремствували на моє життя. Я говорю тільки тоді, коли маю певність: скажу те, про що не можна було мовчати.

Плутарх, «Катон Молодший», 4</blockquote>


Легко почати діяти — пірнути в діяльність із головою. Важче зупинитися, зробити паузу, подумати: «Ні, я не впевнений, що мені це потрібно зараз. Не впевнений, що готовий». Коли Катон пішов у політику, багато хто сподівався: він принесе зміни, стане вершителем видатних справ. Виголошуватиме полум’яні промови, висуватиме гучні звинувачення, здійснюватиме мудрий аналіз. Катон відчував цей тиск очікувань — тиск, знайомий усім людям в різні часи, — і опирався йому. Легко догоджати натовпу й власному его.

Натомість Катон чекав — і готувався. Випробовував власні думки, щоб розуміти, чи не реагує він на щось надто емоційно, егоїстично, нерозумно або недостатньо зріло. І тільки після цього говорив, коли був певен, що до його голосу варто буде прислухатися.

Для цього потрібно усвідомлювати себе. Треба зупинятися й чесно себе оцінювати. Чи здатні ви на таке?