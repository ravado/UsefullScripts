<b>19 березня</b>

<b>Позачасова мудрість</b>

<blockquote class="Цитата-1-й">Є два правила, що їх завжди необхідно пам’ятати: немає нічого гарного чи поганого поза моїм свідомим вибором; ми не повинні намагатися підштовхувати події, натомість маємо йти за ними.

Епіктет, «Бесіди», 3.10.18</blockquote>


У середині двадцятого століття в Індії жив єзуїтський священик на ім’я Ентоні де Мелло. Він народився в Бомбеї (тоді місто ще належало Британській імперії). У цьому чоловікові зійшлося багато культур і поглядів: східних і західних. Він учився на психотерапевта. Цікаво спостерігати, як позачасова мудрість розвивається в різних школах та ідеях, у різні віки. Ось цитата з книжки де Мелло «Шлях до любові», яка дуже нагадує Епіктета: «Причина мого роздратування — не в цій людині, а в мені».

Пам’ятайте, у кожної людини є вибір. Саме ви все контролюєте. Причина роздратування або переконання, що щось є погане, усередині нас і походить від наших уявлень та очікувань. Ми легко можемо змінити власні уявлення, відкинути манію величі й любити та приймати все, що навколо нас. І цю мудрість було повторено й наново відкрито в кожній країні, у кожному столітті — від початку віків.