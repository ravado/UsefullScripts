<b>4 листопада</b>

<b>Не добре й не погано </b>

<blockquote class="Цитата-1-й">Для речей підлягати змінам не є злом, і недобре для речей зберігатися завдяки змінам.

Марк Аврелій, «Роздумування», 4.42</blockquote>


Коли люди кажуть, що зміни — це добре, то зазвичай намагаються заспокоїти когось (або себе). Інстинктивно ми сприймаємо зміни як щось погане, принаймні ставимося до них із підозрою.

Стоїки переконують нас позбутися цих упереджень. Зміни — це не добре. Водночас це не погано. Це просто є.

Пам’ятайте, події — це об’єктивна реальність. Тільки наше сприйняття робить щось добрим або поганим (і вартим боротися за нього або проти нього). Як же краще до всього ставитися? Вирішити взяти від кожної події якнайбільше. Але для цього треба перестати боротися.