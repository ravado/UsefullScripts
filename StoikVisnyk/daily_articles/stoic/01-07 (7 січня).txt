<b>7 січня</b>

<b>Сім завдань ясного розуму</b>

<blockquote class="Цитата-1-й">Правильні завдання для розуму — плекати здатності робити вибір, відмовлятися, прагнути, відвертатися, готуватися, мати мету, погоджуватися. Що може замутити розум, заважати йому виконувати ці завдання? Нічого, тільки власні негідні рішення.

Епіктет, «Бесіди», 4.11.6–7</blockquote>


Пропонуємо розглянути детальніше кожне з цих завдань:

<ul>
<li class="Цитата-1-й">Робити вибір означає думати і діяти правильно.</li>
<li class="Цитата-3">Відмовлятися варто від спокус.</li>
<li class="Цитата-3">Прагнути стати кращим.</li>
<li class="Цитата-3">Відвертатися від негативу, поганих впливів, неправди.</li>
<li class="Цитата-3">Готуватися до майбутнього, до того, що може статися.</li>
<li class="Цитата-3">Мати мету — найголовніший для нас принцип і пріоритет.</li>
<li class="Цитата-3">Погоджуватися — це значить не плутати речі, які ми можемо контролювати, з тими, яких не можемо (і бути готовим прийняти ті й інші).</li>
</ul>

Ось яка функція нашого розуму. І нам треба стежити, щоб саме з цими сімома завданнями він мав справу, а все інше вважати за негідне скаламучування.