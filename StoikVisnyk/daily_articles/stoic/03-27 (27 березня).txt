<b>27 березня</b>

<b>Віддавайте за речі ту ціну, якої вони варті</b>

<blockquote class="Цитата-1-й">Діоген Синопський казав, що ми обмінюємо дуже дорогі речі на дуже дешеві — і навпаки.

Діоген Лаерцій, «Про життя, вчення та вислови знаменитих філософів», 6.2.35b</blockquote>


Розкішний диван, інкрустований діамантами, можна купити за двісті тисяч доларів. А найманий убивця погодититься позбавити когось життя за п’ять сотень. Згадайте про це, коли хтось розповідатиме вам, що ринок сам визначає, чого варта та чи інша річ. Ринок, можливо, діє раціонально, але люди, які працюють на ньому, — не завжди.

Діоген, засновник школи кініків, наголошував, що існує справжня вартість речей (áξία, аксія). Цю думку продовжили стоїки, її активно розробляли і Марк Аврелій, і Епіктет. Адже світ може будь-кого збити з пантелику. Коли навколо вас усі витрачають непомірні кошти на дрібниці, які все одно не заберуть із собою в могилу, вам теж може захотітися втнути таку дурницю.

Але, звісно, не варто інвестувати в дрібниці. Добрі речі в житті мають свою ціну. Головне — відрізняти вартісне від пшику.