<b>16 липня</b>

<b>Розвиток душі</b>

<blockquote class="Цитата-1-й">Чим зайнята в цій хвилині моя душа? При кожній нагоді я мушу ставити собі це питання та досліджувати: що я маю тепер у тій частині себе самого, що її називають керівним принципом? Душу дитини, юнака, кволої жінки, тирана, свійської чи дикої тварини?

Марк Аврелій, «Роздумування», 5.11</blockquote>


Якій справі ви віддані? Якій місії, якій цілі? Яка ваша робота? І що важливіше, чому ви обрали її для себе? Як ваша щоденна праця відображає цінності, для вас важливі? Чи дієте ви в згоді з ними, чи просто блукаєте, не цікавлячись нічим, крім власних амбіцій?

Подумайте про це. Можливо, вам не сподобаються власні відповіді. Це добре. Це означає, що ви зробили перший крок, щоб змінити свою поведінку й стати кращим за тих диких тварин, про яких казав Марк Аврелій. А ще це означає, що ви починаєте розуміти, до чого кличе ваш обов’язок. І коли зрозумієте, то трохи ближче посунетеся до його виконання.