<b>11 червня</b>

<b>Не погіршуйте ситуацію</b>

<blockquote class="Цитата-1-й">Восьме, розваж, наскільки більше болю вкладає на нас гнів і роздратування, що їх спричинюють такі вчинки, як самі вчинки, що нас гнівлять і турбують.

Марк Аврелій, «Роздумування», 11.18.8</blockquote>


Є така приказка: «Якщо ви раптом виявите, що опинилися в ямі, припиняйте копати». Мабуть, це правило здорового глузду найчастіше у світі порушують, тому що більшість із нас, коли щось трапляється, іде не так, тут же починає погіршувати ситуацію. Спочатку ми сердимося й журимося, а потім хапаємося за все підряд, іще не виробивши нормального плану.

Сьогодні поставте перед собою цілком реальне завдання: не погіршувати ситуацію. Хай би що сталося, не додавайте ще й негативних емоцій. Не реагуйте, аби просто зробити що-небудь. Припиняйте копати. А потім починайте складати план, як видобутися з ями.