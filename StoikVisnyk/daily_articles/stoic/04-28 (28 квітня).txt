<b>28 квітня</b>

<b>Бажання роблять із вас раба</b>

<blockquote class="Цитата-1-й">Тантал. Найбільша влада — це...

Сенека, «Тієст», 440</blockquote>

Тієст. Ніякої влади, якщо нічого не бажаєш.


У сучасному світі людина по-іншому підкоряється тиранії, ніж в античності — добровільно. Ми терпимо начальника, який бажає контролювати все до дрібниць, хоча могли б знайти іншу роботу. Починаємо незвично для себе одягатися, не висловлюємо власних думок відверто, тому що хочемо належати до якоїсь крутої групи. Терпимо жорстоких критиків або клієнтів, бо прагнемо отримати схвалення від них. Їхня влада тримається на наших бажаннях. Якщо ми відмовимося від них, то станемо вільними.

Fashion-фотограф Білл Каннінгем час від часу відмовлявся отримувати гонорари від журналів, для яких проводив фотосесії. Коли фотограф-початківець запитав його про причину відмови, Каннінгем сказав мудрі слова: «Якщо не береш із них грошей, вони не зможуть указувати тобі, що робити, малий».

Пам’ятайте: отримувати гроші, хотіти грошей — буквально або в переносному сенсі — означає перетворювати себе на раба тих людей, які мають їх. А байдужість скасовує їхню владу, як казав Сенека, принаймні коли йдеться про ваше життя.