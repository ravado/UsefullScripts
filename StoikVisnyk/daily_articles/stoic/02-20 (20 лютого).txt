<b>20 лютого</b>

<b>Великий парад бажань</b>

<blockquote class="Цитата-1-й">Якими численними насолодами втішаються грабіжники, батьковбивці й тирани?

Марк Аврелій, «Роздумування», 6.34</blockquote>


Негоже судити інших людей, і все ж варто задуматися: яке виснажливе життя чекає на тих, хто готовий прощати собі будь-які хиби? Письменниця Енн Ламотт у романі «Птаха за птахою» жартувала: «Ви коли-небудь задумувалися, як Бог ставиться до грошей? Подивіться на людей, яким він їх дав». Те саме із задоволеннями. Подивіться на диктатора з його гаремом інтриганток. Погляньте, як гарненьким дівчатам, майбутнім зіркам спорту чи естради успіх ударяє в голову, і їхні численні гулянки перетікають у наркозалежність, перекреслюючи всю кар’єру.

Запитайте себе: «Невже воно того варте? Чи справді від того стільки задоволення?».

Згадайте про це, коли будете жагуче чогось прагнути або виправдовуватимете свій «невинний» каприз.