<b>15 вересня</b>

<b>Сад — не для хизування</b>

<blockquote class="Цитата-1-й">Найперше навчися не хизуватися перед людьми тим, хто ти є: притримай свою філософію при собі. Так само, як достигає плід: спершу у свій час у землю ховається зерно, поступово зростає, достигає. Але якщо зерно розвинеться ще до того, як дозріє колос, то воно ніколи не достигне... Ти як та рослина, що достигає завчасно, тому зимою зів’янеш.

Епіктет, «Бесіди», 4.8.35b–37</blockquote>


Ви вже прочитали багато сторінок цієї книжки й тепер маєте спокусу подумати: «Це круто. Я все зрозумів. Тепер я стоїк». Але все не так легко. Навіть якщо ви погоджуєтеся з цією філософією, це ще не означає, що вона глибоко вкорінилася у вашому серці й розумі.