<b>9 квітня</b>

<b>Перевіряйте свої враження</b>

<blockquote class="Цитата-1-й">Тому старайся негайно бути спроможним, стрінувши якусь різку з’яву, сказати: «Але ж це — з’ява, а ні в якому разі дійсна річ». А тоді досліджуй її за такими правилами, які маєш; а в першу чергу та головно за таким: чи з’ява відноситься до таких речей, що лежать у межах нашої власної сили, чи до таких, які знаходяться поза межами нашої сили. Коли ж вона відноситься до чогось, що лежить поза межами нашої сили, будь готовий сказати, що вона для тебе — ніщо. 

Епіктет, «Енхейридіон», 1.5</blockquote>


У нашому світі, поведеному на багатстві, сповненому політики та різних процесів, люди шукають для себе альтернативних напрямків руху. Володарі умів навчають «довіряти власному спинному мозку». Духовні гуру стверджують, що ви «маєте слухати своє тіло і йти за ним». Та навіть друг, який намагається втішити у складній ситуації, може запитати: «Що ти відчуваєш, як буде вчинити правильно?».

Але численні статистичні дослідження показують, що такий спосіб ухвалення рішень — пряма дорога до проблем. Наші відчуття весь час помиляються! За довгі тисячоліття еволюції в нас як представників тваринного світу накопичилося повно евристичних методів, упереджень та емоційних реакцій, які, можливо, дуже добре спрацьовували в давнину у лісах і степах, але в сучасному світі абсолютно непродуктивні.

Стоїцизм, серед іншого, наголошує на необхідності розвивати самоусвідомлення, здатність відступити на крок і проаналізувати власні відчуття, поставити під сумнів їхню адекватність і працювати тільки з позитивними та конструктивними з них. Звичайно, завжди є спокуса відкинути порядок і дисципліну й робити те, що правильне за відчуттями. Але те, що за відчуттям правильне саме тепер, не завжди таким буде з часом. Інакше не було б у кожного з нас так багато гріхів юності, про які ми шкодуємо.

Тримайте свої відчуття під пильним наглядом. Пам’ятаєте? Довіряйте, але перевіряйте.