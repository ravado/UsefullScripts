<b>8 грудня</b>

<b>Не ховайтеся від почуттів</b>

<blockquote class="Цитата-1-й">Краще завоювати печаль, аніж обманювати її.

Сенека, «На втіху Гельвії», 17.1b</blockquote>


Усі ми втрачали колись близьких людей: друзів, колег, батьків, бабусь і дідусів. І поки страждали від горя, завжди поруч знаходився хтось, хто намагався бодай на кілька годин відволікти нас від сумних думок, змусити думати про щось інше. Так ці люди проявляли доброту до нас, але якщо подумати, то ці дії не завжди виправдані.

Про стоїків склався стереотип, що вони пригнічували свої емоції, але насправді їхня філософія вчить ставати з емоціями лицем до лиця, проживати їх, опановувати відразу, а не тікати від них. Спокусливо обманути себе, заховатися від такої сильної емоції, як печаль, казати всім, що у вас усе добре. І все ж усвідомити свій стан і зрозуміти його — це краще. Відволіктися може бути приємно на короткий час. Наприклад, піти на бій гладіаторів, як міг зробити стародавній римлянин. А от у довгій перспективі краще зосередитися на почуттях. Подивитися їм в очі просто зараз. Пережити свої емоції. Відкинути власні очікування, погорду, відчуття обманутості. Знайти в ситуації позитив, але також побути зі своїм болем і прийняти його: зрештою, він теж частина життя. Ось так людина може здолати печаль.