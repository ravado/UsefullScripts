<b>21 вересня</b>

<b>Зберігайте спокій, зберігайте контроль </b>

<blockquote class="Цитата-1-й">Коли обставини приневолили тебе попасти до певної міри в занепокоєння, скоро очуняй та не залишайся занепокоєний довше, як триває примус; бо практикуючи це постійно, пануватимеш сильніше над гармонією.

Марк Аврелій, «Роздумування», 6.11</blockquote>


Час від часу якісь речі застають нас зненацька. Не тільки такі приголомшливі події, як атака терористів або паніка на фінансовому ринку, а й незначні. Сідає батарея в автомобілі, друг в останню хвилину скасовує зустріч, вам раптом стає погано. Ці ситуації збивають нас із пантелику. Ми сформували якісь припущення про світ і на основі них збудували плани. Коли ж наші припущення руйнуються, то можуть потягти за собою розуміння світу й структуру дій.

Це абсолютно нормально. Таке буває. Загону піхотинців доводиться відбивати жахливу атаку, але суть у тому, що вони мають не дати запанувати хаосу. Музиканти можуть переживати технічні проблеми, втрачати роботу. Головне, щоб вони швидко поверталися в лави фахівців.

Те саме головне сьогодні й для вас. Порядок, мир можуть бути порушені новими обставинами. Нехай. Візьміть себе в руки й вертайтеся на вихідні позиції.