<b>14 липня</b>

<b>Небезпечно знати мало </b>

<blockquote class="Цитата-1-й">Будь-яка велика влада небезпечна для недосвідченої людини. Тому владу треба використовувати так, як ти здатен, згідно з людською природою.

Епіктет, «Бесіди», 3.13.20</blockquote>


Видатні вчителі найбільше сили вкладають зазвичай у найкращих своїх учнів. Коли вчитель бачить потенціал, то хоче, щоб той реалізувався. Разом із тим, видатні вчителі розуміють, що природні здібності й швидкі успіхи можуть бути небезпечними для учня: вилитися в надмірну самовпевненість і породити погані звички. Учні, які швидко все схоплюють, часто ігнорують основи науки й «перескакують» через головні теорії.

Не дайте завести себе на манівці. Не поспішайте. Практикуйтеся смиренно.