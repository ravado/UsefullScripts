<b>6 серпня</b>

<b>Завжди є більше простору для маневру, ніж вам здається</b>

<blockquote class="Цитата-1-й">Є труднощі — розум застосуй. Може й твердь зм’якшитися, вузина розширитись, а тягар, якщо вміло його нести, — полегшати.

Сенека, «Про спокій душі», 10.4b</blockquote>


Чи бувало у вас колись таке: ви безнадійно програвали, аж тут ситуація несподівано поверталася на вашу користь, і ви опинялися у виграші? Пам’ятаєте, як боялися провалити іспит, але прозубрили цілу ніч, а до того ж витягли легкий білет і зрештою отримали пристойну оцінку? Пригадуєте, як доробляли до кінця справу, на яку вже всі махнули рукою, і отримали чудову винагороду?

Саме така енергія, творчий дух, а найбільше — віра в себе потрібні вам сьогодні. Похмурі очікування біди не доведуть вас ні до чого хорошого. Зате якщо зосередити всі сили на маленькому просторі надії, на тоненькій щілинці можливості, ви можете здобути те, чого прагнете. Помічник президента США Ліндона Джонсона казав якось: навколо цього чоловіка «була така аура, відчуття: якщо зробиш усе від тебе залежне, то досягнеш бажаного». Усе. Як сказав Марк Аврелій, якщо це можливо для людини, ви теж зможете.