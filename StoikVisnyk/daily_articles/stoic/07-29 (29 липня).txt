<b>29 липня</b>

<b>Рятівний засіб</b>

<blockquote class="Цитата-1-й">Хто ж за рятівний засіб узяв собі філософію, у того сильним, незламним стає дух, той сповнюється впевненості; і що ближче підійдеш до нього, то більшим він видається. 

Сенека, «Моральні листи до Луцілія», 111.2</blockquote>


Що таке «рятівний засіб»? Мабуть, Сенека має на увазі, що від природи і внаслідок виховання кожен із нас отримує набір характеристик: позитивних і негативних. Коли негативні починають впливати на наше життя, дехто звертається до терапії, психоаналізу, починає відвідувати групи підтримки. Для чого? Щоб побороти егоїстичні й деструктивні схильності власної душі.

Серед усіх засобів для зцілення душі філософія існує найдовше. Вона встигла допомогти дуже багатьом людям. Філософія не просто намагається пом’якшити прояви душевної хвороби або неврозу. Вона загалом скеровує людину в доброму напрямку. Допомагає жити гарно.

Хіба ви цього не заслуговуєте? Хіба не хотіли б мати незламний дух, бути впевненими, невразливими до зовнішніх обставин? Хіба не хотіли б ви бути як та цибуля з приказки, яка складається з багатьох шарів величі?

Якщо ваша відповідь «так», утілюйте в життя філософію.