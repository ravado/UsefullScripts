<b>18 травня</b>

<b>Як ви робите щось, так само виконуєте й усе інше </b>

<blockquote class="Цитата-1-й">Дбай про матеріал, що знаходиться перед тобою, чи є це погляд, учинок чи слово.

Марк Аврелій, «Роздумування», 8.22</blockquote>


Уявляти майбутнє так цікаво. Міркувати про минуле так легко. Важче спрямовувати всю енергію на те, що лежить перед нами зараз, особливо якщо так не хочеться цим займатися. Ми думаємо: «Та це ж просто робота, це не моя сутність. Це не має особливого значення». Але воно важливе. Хтозна, можливо, це останнє, що ви робите в житті. «Тут спочиває Дейв, живцем похований під лавиною незакінчених справ».

Є така стара приказка: «Як ти робиш щось, так робиш усе». Це правда. Як ви організуєте цей день, так і всі наступні. Як використаєте цю хвилину, так і всі інші.