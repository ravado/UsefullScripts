<b>19 червня</b>

<b>Думайте про теперішнє</b>

<blockquote class="Цитата-1-й">Не турбуй себе роздумуванням над цілим своїм життям. Не дозволяй своїм думкам охоплювати відразу всі різнородні клопоти, що — як можеш припускати — впадуть на тебе. Але при кожній нагоді питай себе: «Що в тому такого, що не стерпне та переступає межі зносного?».

Марк Аврелій, «Роздумування», 8.36</blockquote>


Озирніться на найбільш неймовірні й навіть страшні пригоди, які вам довелося пережити, і запитайте себе: як це могло статися? Як вам удалося подолати небезпеку, вийти сухим із води, незважаючи на невеликі шанси? Як казав Марк Аврелій, ви були надто зайняті деталями, щоб упасти від страху перед цілою картиною. Мабуть, ви про неї взагалі в ту мить не думали.

Герой Чака Поланіка із роману «Колискова» казав: «Щоб не побачити загальну картину, треба роздивитися її зблизька». Іноді важливо розуміти стан загалом, і стоїки допомагали нам робити це раніше. Але часто це занадто важко й непродуктивно — думати про те, що чекає на вас у майбутньому. Тому зосередьтеся на теперішньому, і ви позбудетеся страшних і поганих думок про прийдешнє.

Акробат, який іде по канату, намагається не думати про свою висоту над землею. Команда, що виграла, намагається не замислюватися над секретами свого успіху. Вони просто переставляють ноги — одна за одною, а решту вважають зовнішнім і неважливим. Нам теж варто так робити.