<b>18 листопада</b>

<b>Чотири звички стоїка </b>

<blockquote class="Цитата-1-й">
Розумна істота йде належно своєю дорогою: 
- коли у своїх думках не погоджується на ніщо фальшиве та непевне;
- коли спрямовує своє розумування тільки до суспільних учинків;
- коли обмежує свої бажання й почуття відрази тільки до речей, що лежать у межах її сили;
- коли вона задоволена всім, що їй призначає загальна природа.

Марк Аврелій, «Роздумування», 8.7</blockquote>

Як ви вже помітили, Марк Аврелій постійно нагадує собі, що таке стоїцизм. Наведені пункти актуальні й для нас, які читають ці тексти через тисячі років, але їхнє призначення було допомогти Марку Аврелію. Можливо, у той день він сердився або вчинив егоїстично. Можливо, сподівався чогось, на що не міг уплинути, чи оскаржував і боровся проти того, що вже трапилося. А може, просто обдумував саме ці речі й захотів записати їх собі на згадку.

Хай би що трапилося з Марком Аврелієм, хай би що відбувалося з нами, не забуваймо про чотири найважливіші звички:

1. Приймати тільки те, що правдиве.
2. Працювати для суспільного блага.
3. Перевіряти свої потреби та бажання: чи здатні ми контролювати те, чого прагнемо.
4. Приймати те, що приготувала для нас природа.