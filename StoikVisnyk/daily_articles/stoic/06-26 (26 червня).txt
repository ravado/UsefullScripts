<b>26 червня</b>

<b>Спробуйте протилежне</b>

<blockquote class="Цитата-1-й">Що допоможе нам побороти звичку? Її протилежність!

Епіктет, «Бесіди», 1.27.4</blockquote>


Віктор Франкл, видатний психолог, який вижив у концтаборах Голокосту, лікував пацієнтів, що страждали від фобій, методом «парадоксальної інтенції». Наприклад, пацієнт не міг спати. Стандартна терапія використала б якісь очевидні прийоми, а саме техніки для розслаблення. Натомість Франкл радив пацієнтові намагатися не заснути. Психолог помітив, що зміщення фокусу з проблеми допомагає розсіяти пацієнтову увагу й послабити його зосередженість на цьому питанні, тож зрештою людина могла заснути.

В одному з епізодів популярного в США телешоу герой зміг радикально покращити своє життя, коли почав робити протилежне до того, що діяв зазвичай. Він казав: «Якщо всі твої інстинкти виявляються неправильними, значить, протилежність до них буде якраз правильною». Буває, наші інстинкти чи звички застрягають у хибних сценаріях і відводять убік від природного «я».

Це не означає, що вам негайно треба позбутися всього, що маєте. Дещо ж таки працює (наприклад, філософія, якої ви навчаєтесь, читаючи цю книжку!). Але сьогодні хоча б у чомусь спробуйте протилежне. Спробуйте зруйнувати сценарій.