<b>29 листопада</b>

<b>Усе буде добре</b>

<blockquote class="Цитата-1-й">Не приєднуватися до інших у їхньому голосінні, не йти за сильним хвилюванням.

Марк Аврелій, «Роздумування», 7.43</blockquote>


Знаєте це відчуття, коли щось трапляється? «Ну все. Кінець». А далі йдуть нарікання, журба і жаль — непотрібна боротьба проти того, що вже сталося.

Чому ми так переймаємося? Адже невідомо, що приготувало нам майбутнє. Невідомо, що чекає нас за поворотом. Можливо, ще більше проблем, а може, це темрява перед світанком.

Якщо ми стоїки, в одному можемо бути впевнені: хай би що сталося, з нами все буде добре.