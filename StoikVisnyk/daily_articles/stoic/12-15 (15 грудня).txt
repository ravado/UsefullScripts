<b>15 грудня</b>

<b>Простий спосіб оцінювати свої дні</b>

<blockquote class="Цитата-1-й">Досконалість морального характеру полягає в тому, щоб проводити кожний день так, якби він був останній; не бути ані сильно збудженим, ані отупілим і не виступати в ролі лицеміра.

Марк Аврелій, «Роздумування», 7.69</blockquote>


Стоїки не тішили себе ілюзією, що хтось може бути ідеальним. Мрія про те, щоб стати мудрецем, найбільшим серед філософів, не була реалістичною. Це був лише платонівський ідеал.

І все ж щодня стоїки починали з надією, що їм удасться хоч трохи наблизитися до цього ідеалу. Уже самі спроби приносили чималі плоди. Чи здатні ви справді прожити цей день так, ніби він ваш останній? Чи можливо досягти повноти й досконалості у вашому етосі (ηθος — характер), легко здійснюючи тільки правильні вчинки двадцять чотири години на добу? Чи реально робити це довше, ніж хвилину?

Мабуть, ні. Але якщо для стоїків намагатися — уже було достатньо, то для нас теж має бути цього досить.