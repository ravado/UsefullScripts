<b>5 березня</b>

<b>Викиньте зі свого життя те, що дається вам надто дорого</b>

<blockquote class="Цитата-1-й">Так ось: хоч би чого ми прагнули, до чого б ціною великих зусиль не тяглися, треба передусім дивитись, чи не є воно непотрібним або взагалі шкідливим. Дещо буває зайвим, дещо — не варте таких старань. Але ж ми далі свого носа не бачимо: вважаємо, начебто даром приходить те, що насправді дуже дорого нам обходиться.

Сенека, «Моральні листи до Луцілія», 42.6</blockquote>


Серед усіх листів Сенеки цей, мабуть, один із найважливіших — і один із найменш зрозумілих. У цьому тексті філософ говорить про те, чого не здатне почути суспільство розкішних будинків і все більшого прагнення накопичувати: усе, що ми здобуваємо, має приховану ціну. І що раніше ми це зрозуміємо, то краще.

Пам’ятайте: навіть безкоштовні речі мають ціну — хоча б ту, що ми платимо за їхнє зберігання: у гаражах і в умах. Оглядаючи своє майно сьогодні, запитайте себе: «Чи я цього потребую? Можливо, це надлишок? Яка справжня ціна цієї речі? Чого вона вартує мені?».

Ви будете здивовані, коли почуєте відповіді. І будете вражені, коли усвідомите, скільки платите, навіть не помічаючи цього.