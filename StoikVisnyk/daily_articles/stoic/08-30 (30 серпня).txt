<b>30 серпня</b>

<b>Коли вам ліньки</b>

<blockquote class="Цитата-1-й">Усе, що має бути зроблено, чеснота має зробити сміливо й цілеспрямовано. Бо будь-хто назвав би це ознакою нерозумності — братися до роботи з лінивим і заздрісним духом або штовхати тіло в одному напрямку, а дух — у другому, щоб розриватися між протилежними спонуками.

Сенека, «Моральні листи до Луцілія, 31.b–32 </blockquote>


Якщо ви починаєте щось робити й відразу відчуваєте, як на вас накочує лінь або роздратування, спершу запитайте себе: «Чому я це роблю?». Якщо робота справді необхідна, поцікавтеся: «Звідки береться моє небажання працювати? Від страху? Роздратування? Утоми?».

Не беріться до роботи в надії, що хтось прийде й звільнить вас від цієї обтяжливої ноші. Або що хтось пояснить вам, чому ця робота важлива. Не перетворюйтеся на лицеміра, який словами каже «так», а діями — «ні». В інтерв’ю журналу Business Week 2005 року, коли компанія Apple була тільки на шляху до вершин свого розвитку, Стів Джобс сказав: «Якість значно важливіша за кількість. Один удар через усе поле набагато кращий, ніж два — через половину».