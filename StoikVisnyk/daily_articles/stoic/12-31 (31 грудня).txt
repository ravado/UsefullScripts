<b>31 грудня</b>

<b>Працюйте для власного блага </b>

<blockquote class="Цитата-1-й">Не блукай довше навмання, бо не будеш читати ані власних споминів, ані про вчинки давніх римлян і греків, ані винятків із книжок, що їх ти відложив на старість. Поспішай до кінця, що стоїть перед тобою та, відкидаючи пусті надії, рятуйся, якщо взагалі дбаєш про себе, доки це лежить у твоїй силі.

Марк Аврелій, «Роздумування», 3.14</blockquote>


Мета нашого читання й навчання — підтримати нас на шляху до кращого життя (і смерті). Але в якийсь момент треба буде відкласти книжку й братися до діла, щоб, як казав Сенека, «слова стали вчинками». Є така давня приказка: «Якби не наука, гарний був би солдат». А ми хочемо бути і вченими, і солдатами одночасно — солдатами на правильній війні.

Ось що вам треба робити далі. Рухайтеся вперед. Ще одна книжка не принесе вам відповідей. Їх дасть правильний вибір, правильне рішення. Хто знає, скільки часу вам залишилося й що чекає на вас завтра?