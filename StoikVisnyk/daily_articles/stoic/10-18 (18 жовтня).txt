<b>18 жовтня</b>

<b>Друзі-вороги</b>

<blockquote class="Цитата-1-й">Немає нічого більш гидкого, як вовча приязнь. Уникай її найбільше з усього. Добрі, прості й доброзичливі люди виявляють це все у своїх очах, і тут немає помилки.

Марк Аврелій, «Роздумування», 11.15</blockquote>


Очевидно, що ми маємо триматися якнайдалі від нечесних і дволиких людей: заздрісних друзів, себелюбних батьків, ненадійних партнерів. На перший погляд здається, що саме про це попереджає нас Марк Аврелій.

Але якщо ми повернемо його пораду іншим боком? Якщо запитаємо себе, коли ми були нечесними з друзями? Ось у чому суть стоїцизму: не судити інших, лише себе.

Усі ми колись та й бували друзями-ворогами. В обличчя казали одне, бо нам це було вигідно, а поза спиною — те, що насправді відчували. Або ми когось відштовхнули, цікавилися кимось тільки тоді, коли в нього було все добре, не допомогли комусь у справді важку хвилину.

Це негідна поведінка. І про неї варто згадати, коли наступного разу нам захочеться когось у чомусь звинуватити.