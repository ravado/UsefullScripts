<b>15 листопада</b>

<b>Усе міняється</b>

<blockquote class="Цитата-1-й">Думай часто про швидкість, із якою речі проходять і зникають, так ті, що існують, як і ті, що постають. Бо субстанція, як ріка, знаходиться в безперервному плині, діяння речей виявляється у постійній зміні, а причини працюють у нескінченній різноманітності. Ледве існує щось, що знаходиться в спокої.

Марк Аврелій, «Роздумування», 5.23</blockquote>


Марк Аврелій запозичив цю чудову метафору в Геракліта, який казав: «Ніхто не може увійти в одну річку двічі». Річка змінилася, та й людина теж.

Життя постійно змінюється. Так само й ми. Засмучуватися через якісь речі означає помилково припускати, що вони незмінні. Гризти себе або звинувачувати інших — це все одно що ловити вітер. Обурюватися змінами немає сенсу, адже ми все одно не можемо вплинути на цей процес.

Усе міняється. Прийміть це. Живіть із цим.