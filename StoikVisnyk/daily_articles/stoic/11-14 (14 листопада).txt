<b>14 листопада</b>

<b>Результати — це ваш вибір</b>

<blockquote class="Цитата-1-й">Його відправили у в’язницю. Але спостереження «він — постраждалий» додаєш ти сам.

Епіктет, «Бесіди», 3.8.5b–6а</blockquote>


Це класичне мислення стоїка, як ви вже могли зрозуміти. Подія — об’єктивна реальність. Наш опис її, що вона була несправедлива або що це якась біда чи це зроблено навмисно, — наша відповідальність.

Малколм Ікс (тоді Малколм Літтл) потрапив у в’язницю як злодій, а вийшов звідти освіченим, релігійним і мотивованим чоловіком, який почав боротися за громадянські права. Чи була в’язниця злом для нього? Чи він зміг перетворити свій досвід на позитивний?

Прийняття не пасивне. Це перший крок до активного процесу самовдосконалення.