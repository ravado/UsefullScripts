<b>31 березня</b>

<b>Ваше життя — результат ваших тренувань</b>

<blockquote class="Цитата-1-й">Шукати того, що неможливе — це божевілля, а це неможливе, щоб злий міг не робити чогось злого.

Марк Аврелій, «Роздумування», 5.17</blockquote>


Собака, якому дозволено з гавкотом бігати за машинами, буде робити це. Дитина, якій не встановили меж, ростиме зіпсутою. Інвестор, що не має чітко визначених обов’язків, — не інвестор, а аферист. Розум, який не здатен сам себе контролювати, який не усвідомлює власної здатності регулювати себе, зіб’ється на манівці зовнішніх подій і спонтанних імпульсів.

Навряд чи ви захочете для себе такого майбутнього. Тому — пильнуйте. Хай тренування й корисні звички замінять нерозуміння та лінощі. Тільки тоді настануть справжні зміни. Тільки тоді ви перестанете ганятися за неможливим, недалекоглядним і непотрібним.