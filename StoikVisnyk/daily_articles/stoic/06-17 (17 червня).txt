<b>17 червня</b>

<b>Звинувачення чи захист?</b>

<blockquote class="Цитата-1-й">У фортуни не такі вже довгі руки, як ми думаємо: вона бере лише того, хто сам до неї горнеться. Тому-то тримаймося якомога далі від неї.

Сенека, «Моральні листи до Луцілія», 82.5b–6</blockquote>


Макіавеллі, який, мабуть, був прихильником Сенеки, писав у книжці «Державець»: «Фортуна — це жінка, і щоб тримати її в покорі, треба бити її й боротися з нею». Навіть для шістнадцятого століття це доволі жорстока картинка. Але для безжального й непомірно амбіційного правителя ця думка була якраз підхожа. Що скажете ви: готові йти таким шляхом?

А тепер порівняймо цей погляд із позицією Сенеки. Стоїк не просто каже: що більше ви боретеся з фортуною, то вразливішими стаєте перед її лицем. Він стверджує: найкращий спосіб досягнути безпеки — це заховатися за «несхитною стіною» філософії. За словами Сенеки, «філософія вгамовує бурхливе горе й сповільнює потоки наших страхів».

Якщо використати метафори зі спорту або війни, то тут ми постали б перед вибором стратегії: застосовувати нескінченний і виснажливий напад чи жвавий і гнучкий захист? Яку гру оберете ви? Якою людиною покажете себе?

На це питання тільки ви зможете дати відповідь. Але радимо не забувати, як помирали правителі з книжки Макіавеллі. Скільки з них відійшли у кращий світ, спокійно лежачи в ліжку в себе вдома, оточені люблячою родиною?