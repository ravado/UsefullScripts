<b>29 квітня</b>

<b>Змийте пил життя</b>

<blockquote class="Цитата-1-й">Гляди на біг зірок, якби ти йшов разом із ними; і постійно думай про переміну одного елементу на інший, бо такі думки очищують земське життя від гидоти.

Марк Аврелій, «Роздумування», 7.47</blockquote>


Неможливо дивитися на зорі в небі й не відчувати нічого. Астрофізик Ніл Деграсс Тайсон пояснює, що, споглядаючи космос, ми сповнюємося складними почуттями. З одного боку, усвідомлюємо себе безкінечно малими в безмежному всесвіті; а з іншого — почуваємося його частиною.

Немає нічого дивного в такому відчутті. Наше тіло — найважливіша у світі річ, адже ми день у день живемо всередині нього. Але це упередження ми долаємо, спілкуючись із природою — із тими речами, які значно більші за нас. Спостереження Марка Аврелія підтверджує крилатий вислів Сенеки: «Mundus ipse est ingens deorum omnium templum» («Світ — це величезний храм для всіх богів»).

Споглядання безмежного зоряного неба — гарна противага дріб’язковості земних справ. І дуже добре буде, якщо ви знайдете можливість якнайчастіше дивитися в небесну височінь — і в тому черпати спокій.