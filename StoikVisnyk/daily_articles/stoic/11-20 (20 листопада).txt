<b>20 листопада</b>

<b>Пильнуйте сьогодні, як і завжди</b>

<blockquote class="Цитата-1-й">Той, що побачив теперішні речі, побачив усе: і те, що мало місце споконвіку; і те, що матиме місце в часі без кінця. Бо всі речі є одного роду та однієї форми.

Марк Аврелій, «Роздумування», 7.37</blockquote>


Події, які стануться сьогодні, такі самі, як відбувалися завжди. Люди живуть і помирають, тварини живуть і помирають, хмари набігають і розвіюються, повітря вдихається й видихається, як і мільйони років до того. Нинішня мить, перефразовуючи поета Емерсона, — цитата тих митей, які вже були й ще настануть.

Цю ідею дуже красиво виражено в християнській молитві «Gloria Patri» (мале славослів’я у православній традиції): «І нині, і повсякчас, і навіки-віків». І ця ідея зовсім не депресивна чи радісна. Це просто факт. Утім, вона може бути дуже заспокійливою. Немає чого хвилюватися, немає чого чекати на голках. Якщо ви ще такого не зустрічали, хтось уже бачив. Яке полегшення.