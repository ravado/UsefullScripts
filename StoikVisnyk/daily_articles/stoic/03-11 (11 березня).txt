<b>11 березня</b>

<b>Життя без обмежень</b>

<blockquote class="Цитата-1-й">Людина, яка не має обмежень, яка керує всім так, як бажає, — вільна. А та, яку можна обмежити, змусити, втягнути у щось проти її волі, — та людина є рабом.

Епіктет, «Бесіди», 4.2.128b–129a</blockquote>


Згадайте зараз наймогутніших, найбагатших, найзнаменитіших людей світу. Відкиньте всі зовнішні принади їхнього успіху, забудьте про те, що вони здатні купити. Натомість подумайте, що їм довелося віддати за свій успіх, якою ціною він дістався.

Переважно ціною свободи. Вони мусять ходити в костюмі, бо в них така робота. Повинні відвідувати деякі зустрічі й цілуватися з ненависними людьми, бо від того залежить їхній успіх. Мусять — і від цього нікуди не дінешся — розуміти: їм не варто говорити вголос того, що насправді думають. Але найприкріше, що їм часто доводиться ставати гіршими, ніж вони були, робити негарні речі.

Звісно, це приносить дуже щедрі плоди, але чи справді добре такі люди усвідомлюють ціну своїх здобутків? Сенека казав: «Рабство ховається під шовками й золотом». Часто успішні люди стають заручниками власних здобутків. Чи хочете ви такого для себе? Чи над цим так тяжко працюєте? Будемо сподіватися, що ні.