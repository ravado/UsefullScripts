<b>21 квітня</b>

<b>Будьте пильні</b>

<blockquote class="Цитата-1-й">Коли ви дозволяєте собі бодай на крихту втратити пильність, не думайте, що зможете повернути її будь-якої миті. Пам’ятайте про це, бо через сьогоднішню помилку далі буде тільки гірше... Чи можна позбутися помилок? Ні в якому разі, але можна бути людиною, яка постійно за всяку ціну намагається не допустити їх. Ми маємо бути вдоволені навіть тим, що уникли кількох помилок, завдяки постійній пильній увазі.

Епіктет, «Бесіди», 4.12.1; 19</blockquote>


Вініфред Галлахер у книжці «Зосередження» цитує Девіда Майєрса, когнітивіста з Мічигану: «Ейнштейн не винайшов теорії ймовірності, поки працював на побігеньках у шведському патентному бюро». Теорію вчений опрацьовував після роботи, коли мав час зосередитися й подумати. Уміти зосереджуватися дуже важливо — тим більше в наш час, коли за увагу кожної людини борються сотні нових мобільних додатків, веб-сайтів, статей, книжок, твітів і постів.

Епіктет у наведеному уривку говорить зокрема про те, що зосередження має стати звичкою, і якщо послабити пильність, можуть сформуватися погані навики й виникнути помилки.

Ви ніколи не виконаєте своєї роботи, якщо вас відволікатиме кожна дрібниця. Увага — один із найцінніших ваших ресурсів. Не марнуйте його!