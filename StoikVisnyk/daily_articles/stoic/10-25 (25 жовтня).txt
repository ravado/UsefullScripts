<b>25 жовтня</b>

<b>Два завдання </b>

<blockquote class="Цитата-1-й">Що ж тоді звільняє людину від перешкод і самонавіювання? Не багатство, не високі посади, не положення й царювання — потрібно знайти щось інше... якщо йдеться про життя, то це розуміння, як жити.

Епіктет, «Бесіди», 4.1.62–64</blockquote>


У вас у житті є два найголовніші завдання: бути доброю людиною й робити те, що любите. Усе решта — даремна витрата сил і розпорошування потенціалу.

Як виконати ці завдання? Це складне питання. Але філософія, якої вчать нас стоїки, допомагає знайти відповідь на нього. Треба казати «ні» всьому неважливому, деструктивним емоціям, зовнішньому тиску. Запитайте себе: «Що можу робити тільки я? Як найкраще використати той невеликий відтинок часу, який мені відведено на цій планеті?». Намагайтеся вчиняти правильно, коли цього вимагає ситуація. Ставтеся до інших так, як хотіли б, щоб до вас ставилися. І усвідомлюйте, що кожен найменший вибір — це нагода втілити великі принципи.

От і все. Цього достатньо, щоб оволодіти найважливішим мистецтвом — мистецтвом життя.