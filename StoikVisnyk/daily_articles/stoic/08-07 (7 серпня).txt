<b>7 серпня</b>

<b>Прагматичність і принциповість</b>

<blockquote class="Цитата-1-й">...там, де хтось може жити, може він також жити добре. — Але він повинен жити в палаці. — То тоді також він може жити добре в палаці.

Марк Аврелій, «Роздумування», 5.16</blockquote>


Вільям Лі Міллер, автор унікальної «етичної біографії» Авраама Лінкольна, писав про важливий момент щодо видатного президента: у США звикли так захоплюватися цією людиною, що багато хто робить вигляд, ніби Лінкольн не був політиком. Американці охоче говорять про те, що майбутній президент походив із соціальних низів, самотужки вчився. Залюбки читають його промови. Але забувають, що головною роботою для Лінкольна була політика, тому часто випускають з уваги важливу річ, гідну захвату. Лінкольн був співчутливим, цілеспрямованим, справедливим, відкритим і мудрим, водночас будучи політиком. Він був людиною, гідною захвату, у професії, яку ми вважаємо втіленням найгірших людських рис.

Прагматичність і принциповість — речі не взаємовиключні. Можна працювати в гадючнику адміністрації, крутитися в матеріальному світі фінансів, можна вирости в шовіністичному суспільстві маленького містечка, але при цьому жити гідно. Багато людей так і роблять.