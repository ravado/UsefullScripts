<b>22 жовтня</b>

<b>Легко вдосконалюватися. Але вдосконалюватися в чому?</b>

<blockquote class="Цитата-1-й">Інший може бути більш досвідчений у поваленні свого противника; але він не є більше товариський, ані скромніший; ані більш дисциплінований, щоб зустріти все, що трапиться; ані ласкавіший до помилок свого ближнього.

Марк Аврелій, «Роздумування», 7.23</blockquote>


Самовдосконалення — благородна справа. На жаль, більшість людей таким навіть не переймається. Але тим нечисленним, хто прагне ставати кращим, усе може зіпсувати марнославство й неправильне розуміння суті процесів. Кубики на пресі вам потрібні для того, щоб зміцнити тіло і дух, чи для того, щоб уразити людей, коли знімете сорочку? Ви біжите марафон, щоб подивитися, на що здатні, чи тікаєте від проблем удома?

Ми повинні розвиватися не для того, щоб досягти ідеальної фізичної форми або розмовляти багатьма мовами, та при цьому не мати жодної вільної секунди для спілкування з іншими людьми. Який сенс у тому, щоб вигравати в спорті, але програвати як дружина, чоловік, мати, батько, син, дочка? Не треба плутати вдосконалення в чомусь із удосконаленням себе. Це останнє — безумовний пріоритет над першим.