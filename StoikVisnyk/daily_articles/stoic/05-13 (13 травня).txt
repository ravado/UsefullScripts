<b>13 травня</b>

<b>олива у вогонь звичок</b>

<blockquote class="Цитата-1-й">Кожна звичка і здатність утверджується й зростає у відповідних діях: ходіння — ходінням, біг — бігом... тому, якщо хочеш робити щось, візьми собі це за звичку, якщо не хочеш — не бери, а натомість вибери якусь іншу звичку. Так само діє і наш розум. Коли ти гніваєшся, то не тільки переживаєш це зло, а й підтримуєш погану звичку, підливаючи оливи у вогонь.

Епіктет, «Бесіди», 2.18,1–5</blockquote>


Арістотель казав: «Ми є те, що постійно робимо, тому досконалість — це не дія, а звичка». Стоїки додають, що кожен із нас — продукт власних думок (Марк Аврелій казав: «Які твої звичні думки, такий характер твого розуму»).

Подумайте, що ви робили минулого тижня, що плануєте на сьогодні й на тиждень наступний. Людина, якою ви хочете бути, якою себе бачите — чи справді ваші дії відповідають цьому образові? У який вогонь ви підливаєте оливу? Ким стаєте?