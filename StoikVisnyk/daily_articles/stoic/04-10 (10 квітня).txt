<b>10 квітня</b>

<b>Судження — джерело тривог</b>

<blockquote class="Цитата-1-й">Людей турбують не речі, а погляди, що вони створюють собі про речі.

Епіктет, «Енхейридіон», 5</blockquote>


Японський самурай і художник Міямото Мусасі розрізняв «око, яке сприймає» і «око, яке спостерігає». Око, яке спостерігає, бачить те, що є. Око, яке сприймає, бачить те, що це може означати. Як думаєте, яке око приносить більше страждань?

Будь-яка подія — це просто подія. Вона об’єктивна. Саме її бачить око, яке спостерігає.

«Мені кінець. Як таке могло статися? О! Та це ж провина того-то!» Так працює око, яке сприймає. Воно приносить тривогу й звинувачує в цьому подію.