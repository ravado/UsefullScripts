<b>8 лютого</b>

<b>Чи стало вам від того краще?</b>

<blockquote class="Цитата-1-й">«Як мені допікає біль!» — А хіба менше допікатиме, коли сприйматимеш його, мовби ти був не чоловіком, а слабкою жінкою?

Сенека, «Моральні листи до Луцілія», LXXVIII, 17</blockquote>


Коли хтось біля вас упадає в розпач і починає ридати, голосити, щось розбивати, робити жорстокі вчинки, подивіться, як швидко таких людей приводять до тями прості слова: «Сподіваюся, тобі від цього стало краще». Бо не стає насправді. Тільки в стані афекту ми можемо робити щось подібне. І коли доходить до усвідомлення своїх вчинків, ми часто соромимося того, що накоїли.

Підійдіть і до себе з цією міркою. Коли наступного разу ви почнете стогнати й ремствувати, обливаючись сльозами, спитайте себе: «Чи стало мені від цього краще? Чи справді лікується хоч один симптом із тих, яких я хотів позбутися?».