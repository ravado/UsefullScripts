<b>20 жовтня</b>

<b>Ознаки гарного життя</b>

<blockquote class="Цитата-1-й">Бо в багатьох мандрівках ти набув досвіду, не знайшовши щастя ні в силогізмах, ні в багатстві, ні в славі, ні в розкоші — ніде. У чому ж воно? Воно — у робленні того, чого вимагає людська природа. Як же ж людина робитиме це? Якщо вона має принципи, від яких походить її стремління й вчинки. Які принципи? Такі, що мають відношення до добра і зла: переконання, що ніщо не є добре для людини, що не робить її справедливою, поміркованою, мужньою, вільною; і що не є ніщо злом, що не робить нічого протилежного до того, що згадано вище.

Марк Аврелій, «Роздумування», 8.1 (5)</blockquote>


У чому сенс життя? Для чого я народився?» Багато хто з нас страждає над цими питаннями, іноді в молодості, а часом тільки в старості. Нечасто ми розуміємо, куди потрібно йти. Але це тому, що не усвідомлюємо головного. Як казав Віктор Франкл у книжці «Людина в пошуках справжнього сенсу», це питання не ми маємо ставити. Насправді це питання до нас. І відповідь — у нашому житті.

Жодна подорож, жодна книжка, жоден мудрець не скаже того, що ви прагнете почути. Тільки ви самі маєте знайти відповідь у своїх учинках, у гарному житті — утілюючи принципи справедливості, стриманості, сміливості, свободи й утримання від зла.