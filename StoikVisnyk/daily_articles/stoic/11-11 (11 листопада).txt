<b>11 листопада</b>

<b>Важлива не річ, а те, як ми її сприймаємо</b>

<blockquote class="Цитата-1-й">Коли яка зовнішня річ завдає тобі болю, то це не вона турбує тебе, тільки твій погляд на неї. А це лежить у твоїй силі негайно усунути його. Коли ж що-небудь у твоїй власній вдачі завдає тобі болю, то що стоїть тобі на перешкоді виправити свій погляд?

Марк Аврелій, «Роздумування», 8.47</blockquote>


Уявіть, що ви все життя мріяли бути політиком. Ви молоді, енергійні й обіймали одна за одною високі посади. Коли вам виповнюється тридцять дев’ять, ви раптом відчуваєте, що почали швидко втомлюватися. Лікарі кажуть, що у вас поліомієліт, і відтепер ваше життя змінилося назавжди. Кар’єрі кінець, так?

Це історія Франкліна Рузвельта, якого зараз вважають одним із найвидатніших президентів США. Йому діагностували поліомієліт якраз у розпалі його багаторічної підготовки до президентства.

Неможливо зрозуміти Рузвельта, не зрозумівши його каліцтва. «Зовнішня річ» — це була інвалідність, а його сприйняття — упевненість, що вона не заважатиме йому в кар’єрі, не заважатиме розвитку його особистості. Рузвельт став жертвою хвороби, тоді невиліковної, але відкинув ментальність жертви.

Не плутаймо прийняття з пасивністю.