<b>2 квітня</b>

<b>Пильнуйте за тим, що впускаєте в себе</b>

<blockquote class="Цитата-1-й">Сценічна гра, війна, здивування, апатія й рабство день у день стиратимуть ці твої святі принципи, що їх ти збагнув завдяки студіям природи і що їх оточуєш пошаною.

Марк Аврелій, «Роздумування», 10.9</blockquote>


Наскільки важче робити правильні речі, якщо ви оточені людьми з низькими стандартами? Наскільки важче бути радісною людиною, здатною співчувати, якщо ви перебуваєте в бульбашці негативу телевізійних балачок? Наскільки важче зосереджуватися на власному важливому, якщо вас постійно відволікають чужі драми та конфлікти?

Так чи інакше ми змушені існувати під цим впливом, хай би як намагалися його уникати. І все-таки ніщо не зможе проникнути в наш розум, поки ми цього не дозволимо. Це в наших силах — підняти щит і впустити всередину тільки те, що вважатимемо за потрібне. Непрохані гості можуть стати на порозі вашого дому, але ніхто не може змусити вас запрошувати їх на вечерю. Вам не обов’язково впускати щось погане у свій розум.