<b>15 червня</b>

<b>Слухати — корисніше, ніж говорити </b>

<blockquote class="Цитата-1-й">Молодому чоловікові, який говорив нісенітниці, Зенон сказав: «Знаєш, чому у нас два вуха й один рот? Щоб більше слухати і менше говорити».

Діоген Лаерцій, «Про життя, вчення та вислови знаменитих філософів», 7.1.23</blockquote>


Чому в мудрих людей значно менше проблем, ніж у решти? Є на те кілька простих пояснень.

По-перше, мудрі люди керують своїми очікуваннями. Вони рідко очікують того, чого не має статися.

По-друге, мудрі люди передбачають і хороший, і поганий варіант розвитку подій. Вони думають не про те, що їм хотілося б, щоб сталося, а про те, що може статися, якщо ситуація повернеться так чи інакше.

По-третє, мудрі люди мають напоготові «дію від протилежного», тобто не тільки продумують, що може піти не так, а й що буде, якщо все станеться саме так, як їм хочеться. Це нагода для вдосконалення й чесноти.

Якщо сьогодні ви будете наслідувати приклад мудрих людей, то виявите, що вас нічого не може здивувати, нічого не може статися неочікувано.