<b>26 листопада</b>

<b>Вівтар, на якому немає різниці</b>

<blockquote class="Цитата-1-й">Багато зерен ладану на цьому самому вівтарі: одне паде перше, потім паде друге; але в цьому немає різниці.

Марк Аврелій, «Роздумування», 4.15</blockquote>


Яка різниця між вами і найбагатшою людиною у світі? Один із вас має більше грошей. Яка різниця між вами і найстарішою людиною у світі? Один із вас протинявся на цій планеті довше. Здогадуєтесь, яка різниця між вами і найвищою, найрозумнішою, найшвидшою людиною на землі?

Якщо порівнювати себе з іншими, стає важче приймати себе, адже ми починаємо хотіти того, що є в них, знаємо, як усе могло б бути, і не тішимося тим, що вже маємо. Але насправді немає жодної різниці.

Хтось може прочитати цей фрагмент із писань Марка Аврелія як песимістичний, а хтось — як оптимістичне послання. Але це просто істина. Усі ми зараз тут, усі ми колись покинемо цю землю, тож хай нас не тривожать невеликі відмінності в цьому проміжку. У нас і так багато роботи.