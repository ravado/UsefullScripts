<b>5 липня</b>

<b>Ніхто не казав, що буде легко</b>

<blockquote class="Цитата-1-й">Доброчесний чоловік, знаючи, що робота перед ним почесна, — робитиме, незважаючи на труднощі, робитиме, незважаючи на шкоду, робитиме, незважаючи на небезпеку; і навпаки: що ганебне, — того не робитиме, хоч був би йому з того прибуток, хоч була б насолода, хоч була б могутність. Від почесного ніщо його не відстрашить, до ганебного — ніщо не заманить. 

Сенека, «Моральні листи до Луцілія», 76.18</blockquote>


Якби чинити добро було легко, усі його робили б. (І якби чинити погане не було так гарно й спокусливо, ніхто його не робив би). Те саме стосується вашого обов’язку. Якби його міг виконати будь-хто, то й призначили б його будь-кому. Натомість цей обов’язок дано вам.

Ви не такі, як інші люди, і це прекрасно. Ви не боїтеся робити того, що важко. Ви здатні протистояти спокусам. Правда ж?