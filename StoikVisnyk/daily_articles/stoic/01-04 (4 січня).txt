<b>4 січня</b>

<b>Три найважливіші речі</b>

<blockquote class="Цитата-1-й">Твій теперішній погляд заснований на розумінні; твоя теперішня поведінка спрямована до суспільного добра; ти в гарному настрої, бо задоволений тим, що діється — цього вистачає.

Марк Аврелій, «Роздумування», 9.6</blockquote>


Сприйняття, дія, воля. Це три найважливіші взаємопов’язані поняття стоїцизму (навколо них структуровано цю книжку і подорож довжиною в рік, яку ви щойно розпочали). Звісно, філософія стоїків не зводиться тільки до названих трьох вчень. Ми могли б цілий день витратити на розповіді про погляди різних стоїків: «На думку Геракліта...», «Зенон походив із міста Кітіон на Криті, і він вважав, що...». Але чи допомогло б вам це прокладати шлях у щоденній рутині? Хіба деталі здатні подарувати просвітлення?

Замість цього пропонуємо вам три короткі нагадування. У них підсумовано найважливіші вчення філософії стоїків. І саме їх варто мати перед внутрішнім поглядом щодня, щоразу, коли опиняєтеся перед вибором.

<blockquote class="Цитата-1-й ParaOverride-24">Контролюйте власне сприйняття.

Марк Аврелій, «Роздумування», 9.6</blockquote>

Правильно скеровуйте свої вчинки.

Будьте готові сприйняти все, що не можете контролювати.

Цього вистачить.