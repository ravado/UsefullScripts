<b>10 серпня</b>

<b>Перфекціонізм заважає діяти</b>

<blockquote class="Цитата-1-й">Не покидаймо своїх намірів тільки через те, що хочемо зробити щось досконало.

Епіктет, «Бесіди», 1.2.37b</blockquote>


У психологів є термін «когнітивні спотворення» — тенденція бачити речі перебільшено, що негативно впливає на життя пацієнта. Одне з найпоширеніших спотворень — мислення «все-або-нічого» (його ще називають роздвоєним). Для нього характерні такі думки:

<blockquote class="Цитата-1-й ParaOverride-34">
— Якщо ти не з нами, то проти нас.
— Такий-то винятково хороший / поганий.
— Якщо це не вражаючий успіх, значить розгромна поразка.
</blockquote>

Таке мислення спричиняє депресію й розчарування. Та й як інакше? Перфекціоніст рідко досягає досконалості — частіше переживає розчарування.

У прагматичних людей таких проблем немає. Вони приймають усе, що їм дається. Про це нам нагадує Епіктет. Ми ніколи не станемо досконалими, якщо досконалість узагалі існує. Зрештою, ми тільки люди. Наші починання мають бути націлені на розвиток, хай би якими невеличкими кроками ми здатні до нього йти.