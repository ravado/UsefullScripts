<b>26 липня</b>

<b>Коли добра людина нічого не робить </b>

<blockquote class="Цитата-1-й">Часто поступає несправедливо той, що не робить певної речі; не тільки той, що робить певну річ.

Марк Аврелій, «Роздумування», 9.5</blockquote>


В історії можна знайти безліч підтверджень, що людина здатна робити зло не тільки активно, а й пасивно. Якщо згадати сторінки з нашого минулого, за які найбільш соромно — Голокост, рабство, сегрегацію, — стає зрозуміло, що вина за ці злочини лежить не тільки на виконавцях, а й на звичайних жителях, які не допомагали, а іноді були пособниками злочинців. Це давня істина: щоб зло одержало перемогу, достатньо, аби добрі люди були бездіяльними.

Не достатньо просто не робити зла. Треба з усіх сил намагатися бути двигуном, який приводить у рух добро.