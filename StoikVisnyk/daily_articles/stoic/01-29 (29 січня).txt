<b>29 січня</b>

<b>Живіть у простоті</b>

<blockquote class="Цитата-1-й">Кожної хвилини думай стало, як римлянин і як муж, щоб робити те, що маєш під руками, з досконалою та простою гідністю, з почуттям любові, свободи та справедливості та давай собі полегшу від усіх інших думок. А даватимеш собі полегшу, коли кожний вчинок свого життя виконуватимеш так, ніби він був останній, відкладаючи набік від наказів розуму всяку недбайливість, пристрасну нехіть, усяке лицемірство, самолюбство та невдоволення долею, яку тобі дано. Ти побачиш, як мало є таких речей, що коли людина вхопиться за них, то спроможна жити життям, яке пливе в спокої та схоже на існування богів. Бо боги зі свого боку не вимагатимуть нічого більше від того, хто додержується цих речей.

Марк Аврелій, «Роздумування, 2.5</blockquote>


Кожен день дає нам привід задуматися над якимись речами. У що варто одягатися? Чи подобаюся я іншим людям? Чи добре харчуюся? Що чекає мене в житті? Чи задоволений начальник моєю роботою?

Але сьогодні варто зосереджуватися тільки на тому, що безпосередньо перед нами. Один тренер дуже успішної команди завжди повторює своїм гравцям: «Просто виконуйте свою роботу». Як римлянин, як добрий солдат, як майстер у своєму ремеслі. Не загубіться на манівцях, не встрявайте у справи інших людей. Марк Аврелій радить нам виконувати кожну роботу так, ніби це остання справа в нашому житті. Так воно й справді може бути. А якщо й ні, латання нагальних дірок усе одно не розв’яже ваших проблем. Осягніть ясність у тому, щоб просто виконувати свою роботу.