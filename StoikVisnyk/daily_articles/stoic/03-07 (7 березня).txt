<b>7 березня</b>

<b>Не довіряйте відчуттям</b>

<blockquote class="Цитата-1-й">Геракліт називав ілюзії жахливою хворобою, а зір — брехливим чуттям.

Діоген Лаерцій, «Про життя, вчення та вислови знаменитих філософів», 9.7</blockquote>


Самосвідомість — це здатність об’єктивно себе оцінювати. Це спроможність піддавати сумніву власні інстинкти, звички й припущення. Якщо ж у нас розвивається ойесис (οϊησις) — ілюзії або зверхня й безапеляційна позиція, час серйозно переглянути всі наші переконання. Адже навіть власні очі можуть обманути.

Від цього стає тривожно. «Невже я не можу довіряти навіть власним відчуттям?» Звісно, ви могли так подумати. А могли й інакше. Оскільки відчуття часто нас обманюють, емоції зашкалюють, а наша думка про себе надто оптимістична, то нам краще не квапитися з висновками про будь-що на світі. Варто обдумувати кожен свій учинок, намагатися зрозуміти все, що відбувається, а тоді приймати правильні рішення.