<b>7 грудня</b>

<b>Що нам дано</b>

<blockquote class="Цитата-1-й">Гадай про себе, що ти мертвий та що в цій хвилині ти закінчив своє життя; і проживай згідно з природою ту решту життя, що ще тобі залишилася. Люби тільки те, що тобі трапляється та сплетене з ниткою твоєї долі. На що є більше відповідне?

Марк Аврелій, «Роздумування», 7.56–57</blockquote>


Ми ірраціонально боїмося визнавати власну смертність. Намагаємося не думати про це, бо здається, що такі думки засмутять нас. Насправді ж роздуми про смерть часто мають протилежний ефект: підбадьорюють, а не засмучують. Чому? Бо вони дають нам ясність.

Якби раптом сказали, що вам залишилося жити всього тиждень, що ви змінили б? А якби ви померли, а потім воскресли, яким тоді був би ваш погляд на життя?

Коли, як казав шекспірівський Просперо, «час надходить подумать про могилу», ми не ризикуємо потрапити в тенета дрібниць. Замість заперечувати свій страх смерті, дозвольмо йому зробити нас кращими людьми.

Сьогодні.