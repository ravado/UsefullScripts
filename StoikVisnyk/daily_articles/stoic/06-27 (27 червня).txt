<b>27 червня</b>

<b>Пройти випробування труднощами</b>

<blockquote class="Цитата-1-й">Чи стане легше, мій чоловіче, якщо скаржитися на біди? Це личить королю — зустріти біду лицем до лиця. Що більш хитке його положення, що більше йому загрожує падіння, то твердіше він має стояти й боротися. Негоже чоловікові втікати від долі.

Сенека, «Едип», 80</blockquote>


Виконавчий директор великої банківської та брокерської компанії Charles Schwab Волт Беттінгер щороку наймає сотні працівників, а проводить інтерв’ю ще з сотнями кандидатів. За всю кар’єру, можна не сумніватися, він склав величезний список успішних, невдалих і несподіваних співбесід. Набравшись досвіду, Беттінгер придумав цікавий спосіб розмовляти з потенційними працівниками: він запрошує їх на сніданок і просить менеджера ресторану спеціально переплутати замовлення для співрозмовника.

Беттінгер дивиться на його реакцію. Чи розхвилюється ця людина? Чи поводитиметься грубо? Чи зіпсує зустріч через незначну прикрість? Чи сприйме непорозуміння спокійно й не втрачаючи доброго гумору?

Дрібницею здається те, як ви переживаєте невеликі труднощі. Але насправді в цьому відкривається ваша суть.