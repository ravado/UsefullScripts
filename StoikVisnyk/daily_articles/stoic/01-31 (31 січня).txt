<b>31 січня</b>

<b>Філософія як ліки для душі</b>

<blockquote class="Цитата-1-й">Та не повертай до філософії так, якби вона була хазяїном, але поводься так, як ті, що їхні болять очі та вони прикладають кусник губки й яйця, або як інший застосовує мазь чи промочує водою. Бо таким чином будеш спроможний підкорятися розумові та мати впевненість у ньому.

Марк Аврелій, «Роздумування», 5.9</blockquote>


Що більше в нас справ, що більше ми вчимося й читаємо, то далі можемо зайти. Ми входимо в ритм. Ми творчі, активні й зайняті, заробляємо гроші. Здається, усе чудово. Але ми все далі відходимо від філософії.

І згодом у нас накопичуються проблеми: усе більше стресу, голова йде обертом, ми забуваємо про важливе. І в результаті — травма. Коли таке трапиться, важливо, щоб ми добре полікували рани: відклали все нагальне й тимчасове. Повернулися до здорового режиму, до практик, які приносять ясність, підтримують правильні судження, мудрі принципи й добре здоров’я.

Стоїцизм створений стати ліками для душі. Він гоїть рани сучасного світу, дає нам сили впевнено йти по життю. Зверніться до стоїцизму, і він зцілить вас.