<b>23 серпня</b>

<b>Це у ваших інтересах</b>

<blockquote class="Цитата-1-й">
Отож скажи прямо, чому мудрець не повинен упиватися. Живими прикладами, а не словами розкрий огидливість і шкідливість п’янства. Доведи (а це вже найлегше), що так звані насолоди, щойно перейдуть свою межу, відразу стають стражданнями.

Сенека, «Моральні листи до Луцілія», 83.27
</blockquote>


Переконувати людей багатослівними промовами — чи є щось менш ефективне? Нав’язувати абстрактні роздуми — чи є щось менш приємне? Ось чому стоїки ніколи не казали: «Не роби цього, це погано». Натомість від них можна було почути: «Не роби цього, бо станеш нещасним». Вони не стверджували («Насолоди не приносять радості»), а пояснювали («Насолоди, що переходять межу, перетворюються на покарання»). Їхні методи переконання цілком узгоджуються із принципами, викладеними в книжці «48 законів влади156»: «Апелюйте до інтересів людини, а не до її співчуття або вдячності». 

Коли ви намагаєтеся когось переконати змінитися або робити щось інакше, пам’ятайте: власний інтерес — неймовірно ефективний важіль. І хай у ваших аргументах звучить не констатування, що щось є поганим, а переконання, що робити по-іншому — вигідно для людини. Показуйте це, а не захоплюйтеся моралізаторством.

А що буде, коли цей підхід ви застосуєте самі до себе?