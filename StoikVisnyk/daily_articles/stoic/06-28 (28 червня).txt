<b>28 червня</b>

<b>Не варто себе картати</b>

<blockquote class="Цитата-1-й">Філософія вимагає поміркованості, а не кари. А поміркованість не мусить бути неохайною...

Сенека, «Моральні листи до Луцілія», 5.5</blockquote>


Тексти Марка Аврелія дуже самокритичні, як і багатьох інших стоїків. Але важливо пам’ятати, що ця самокритичність не була надмірною. Ви не знайдете в стоїків самобичувань, болісного каяття, заниженої самооцінки, яка виростає з почуття провини. Ніколи вони не називали себе шматками лайна, ніколи ні за що себе не карали. Самокритичність стоїків конструктивна.

Самоприниження, невиправдане каяття, кари, придумані для себе, — це не самовдосконалення.

Не варто бути надто суворим до себе. Рівняйтеся на високі стандарти, але не захмарні. І пробачайте собі невеликі огріхи.