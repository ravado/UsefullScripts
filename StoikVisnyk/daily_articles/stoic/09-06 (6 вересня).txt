<b>6 вересня</b>

<b>Вас можуть закувати в кайдани, але...</b>

<blockquote class="Цитата-1-й">Можете закувати мої ноги, але навіть Зевс не зможе відібрати в мене свободи вибору.

Епіктет, «Бесіди», 1.1.23</blockquote>


Кажуть, що Епіктет ходив накульгуючи: коли він був рабом, його ноги були закуті в кайдани. Через дві тисячі років Джеймсові Стокдейлу також заковували в кайдани ноги (а руки скручували за спиною й підвішували за вузли до стелі, тож суглоби постійно були вивихнуті). Майбутній сенатор Джон Маккейн побував у тій самій тюрмі, і його було піддано таким самим тортурам. Батько Маккейна був відомою особою, тож синові кілька разів пропонували видати своїх побратимів і після цього обіцяли звільнити. Але Джон не хотів утрачати свободи вибору й не піддавався на цю спокусу, хоча фізичну свободу при цьому втратив.

Жоден із цих чоловіків не здався. Ніхто не здатен був змусити їх зрадити свої принципи. Ось у чому суть: вас можуть закути в кайдани, але не в силах змінити вашого єства. Навіть під найжахливішими тортурами, які тільки здатні придумати люди, щоб мучити одне одного, ніхто не може забрати в нас влади над власним розумом і здатності приймати рішення, якщо ми самі від цього не відмовимося.