<b>9 червня</b>

<b>Розв’язуйте проблеми, щойно вони виникають</b>

<blockquote class="Цитата-1-й">Кожен порок знаходить собі виправдання; кожен з них, скромний, подоланний на початку, згодом розливається щораз ширше. Дозволь йому пробитись — ніяк не загамуєш. Будь-яка пристрасть попервах слабка. Відтак сама себе збуджує, а розростаючись, набирається сил. Її легше не допустити, ніж вигнати.

Сенека, «Моральні листи до Луцілія», 116.2b–3a</blockquote>


Публій Сір в епіграмі нагадує нам: «Річку найлегше перейти біля її витоків». Про це йдеться у Сенеці. Бурхливі води й небезпечний вир поганих звичок, брак дисципліни, хаос і невпорядкованість — десь вони починалися як малесенькі непримітні струмочки. Десь стали спокійним озером чи ставком, а десь текли підземним джерелом.

Що ви оберете: переходити бурхливий і глибокий потік за кілька тижнів чи переступити через струмок тепер, коли зробити це ще надзвичайно легко? Вирішуйте.