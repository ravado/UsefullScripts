<b>25 березня</b>

<b>Багатство і свобода даються безкоштовно</b>

<blockquote class="Цитата-1-й">...свобода не приходить тоді, коли ти виконуєш бажання свого серця, а тоді, коли звільняєш своє серце від бажань.

Епіктет, «Бесіди», 4.1.175</blockquote>


Є два способи стати багатим: отримати все, чого вам хочеться, або захотіти мати те, що у вас уже є. Що легше зробити тут і зараз? Те саме зі свободою. Якщо ви будете незадоволені, боротиметеся й прагнутимете більшого, то ніколи не станете вільними. А що як зосередитися на здобутках свободи, яку ви вже маєте? Що ж, тоді ви станете вільними відразу ж.