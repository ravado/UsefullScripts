<b>12 лютого</b>

<b>Бережіть ясність розуму</b>

<blockquote class="Цитата-1-й">Постійно контролюй своє сприйняття, бо ти бережеш не абищо, а свою гідність, надійність і постійність, ясність розуму, свободу від болю та страху, словом, свою волю. На що ти проміняв би ці речі?

Епіктет, «Бесіди», 4.3.6b-8</blockquote>


Незрозуміла робота, яка тільки з’їдає вам нерви, нескінченні стосунки, життя в усіх на виду. Стоїцизм, який допомагає впоратися з емоційними реакціями й пережити важкі часи, підтримує нас у таких обставинах. Проводить через поле, густо всіяне мінами.

Але питання залишається: чому ви погоджуєтеся жити в таких обставинах? Невже справді мріяли про подібне життя? Без кінця читати роздратовані мейли й вирішувати сварки між людьми, які сидять із вами в одному кабінеті? Так у надниркових залозах скоро закінчиться весь кортизол! Хіба не краще приберегти його для справді життєво важливих ситуацій?

Тому так, зверніться до стоїцизму, щоб вижити в цих труднощах. Але не забувайте питати себе: «Чи це життя, якого я прагну?». Щоразу, коли засмучуєтеся, маленька частка життя покидає ваше тіло. Чи справді це ті речі, на які ви готові використати свій безцінний ресурс? Наважуйтеся на зміни. Серйозні зміни.