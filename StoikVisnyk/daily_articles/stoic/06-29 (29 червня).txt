<b>29 червня</b>

<b>Жодних виправдань</b>

<blockquote class="Цитата-1-й">...маєш вільний час і здібність, щоб приборкати зарозумілість. Маєш вільний час, щоб станути вище приємності й болю; маєш вільний час, щоб бути вище палкого бажання слави та не сердитися на глупих і невдячних людей і навіть не звертати на них уваги.

Марк Аврелій, «Роздумування», 8.8</blockquote>


«Я завжди таке робив». «Ніколи в житті нічого іншого не бачив». «Мої батьки подали мені жахливий приклад». «Усі так роблять». Що це таке? Виправдання для людей, які лінуються ставати кращими.

Звичайно, ми здатні приборкати свою зарозумілість, утихомирити злість, дбати про ближніх. Якось же це роблять інші? Їхні батьки теж не були досконалими. Вони не народилися на цей світ відразу позбавленими егоїзму й з імунітетом до спокус. Вони працювали над собою. Ставили правильні пріоритети. Вирішували для себе ці питання так, як ми розв’язуємо будь-які проблеми. Витрачали час і сили на пошук рішень, покращували свої результати й урешті досягли мети.

Вони ставали такими, якими є. Ви теж так зможете.