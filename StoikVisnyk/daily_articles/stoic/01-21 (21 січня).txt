<b>21 січня</b>

<b>Ранковий ритуал</b>

<blockquote class="Цитата-1-й">Уставши зранку, спитай себе:

Епіктет, «Бесіди», 4.6.34–35</blockquote>

<blockquote class="Цитата-1-й">— Чого мені бракує, щоб звільнитися від пристрастей?

Епіктет, «Бесіди», 4.6.34–35</blockquote>

— Чого — для спокою?

— Хто я такий? Смертне тіло, власник майна чи репутації? (Жодне з названого).

— Хто ж тоді? (Розумна істота).

— Що ж тоді від мене вимагається? (Обдумувати свої вчинки).

— Як відійшов я від безжурності?

— Що я зробив негідного дружби, суспільства, доброзичливості?

— Чому я вчинив неправильно?


Багато хто з успішних людей має власний ранковий ритуал. Одні медитують, роздумують. Інші виконують вправи. Багато хто пише щоденник — кілька сторінок для запису думок, страхів і надій. Важливо не те, яку форму діяльності обрати. Важить сам факт перетворення рефлексії на ритуал. Ідея в тому, щоб виділити трохи часу й зазирнути собі в серце, дослідити його.

Цей час на роздуми стоїки вважали чи не найголовнішою практикою. Ми не знаємо, чи Марк Аврелій писав свої «Роздумування» зранку, чи ввечері, але впевнені, що він знаходив час для себе — час тиші й самоти. Він писав для себе, не для когось. Якщо ви прагнете започаткувати власний ритуал, то можете наслідувати приклад Марка Аврелія або взяти до уваги список питань Епіктета.

Щодня, починаючи від сьогодні, ставте собі одні й ті самі суворі питання. Хай філософія і власні зусилля ведуть вас до кращих відповідей. Щоранку — і все життя.