<b>3 травня</b>

<b>Не словом, а ділом покажіть свої знання </b>

<blockquote class="Цитата-1-й">Хто споживає голу теорію, той одразу вибльовує її, як хворий шлунок — їжу. Перетрави спершу теорію, щоб вона не вийшла з тебе назад. Інакше вона буде сирою, зіпсутою і не придатною до споживання. Після того ж, як ти сприймеш теорію, покажи, як зміняться твої рішення, — як змінюються плечі атлета, який тренується і правильно харчується, як змінюються картини художника, який вивчає секрети свого мистецтва.

Епіктет, «Бесіди», 3.21.1–3</blockquote>


У стоїків можна знайти чимало чудових афоризмів: їх легко запам’ятати й приємно цитувати. Але суть філософії не в цитуванні крилатих висловів. Її ціль — перетворити слова в дію. Як сказав Гай Музоній Руф, філософія оживає тоді, коли «людина зводить разом вчення і втілення».

Сьогодні, та й у будь-який інший день, коли відчуєте, що вам дуже сильно хочеться «пограти м’язами» своєї ерудиції, запитайте себе: «Що краще: говорити слова чи дозволити власним учинкам свідчити про мої знання?».