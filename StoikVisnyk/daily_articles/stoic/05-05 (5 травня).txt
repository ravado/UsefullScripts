<b>5 травня</b>

<b>Ви — проект</b>

<blockquote class="Цитата-1-й">Матеріал для роботи гарної й достойної людини — це її власні керівні принципи, як для лікаря і спортивного тренера матеріал — тіло, а для землероба — земля.

Епіктет, «Бесіди», 3.3.1</blockquote>


Гарні фахівці не мусять виправдовуватися за те, що витрачають час на тренування, шліфування своїх умінь. Це їхня робота, і саме завдяки тренуванням вони досягають вершин. Матеріал різний, для кожного фаху свій. На тренування відводиться неоднаковий час, залежно від професії. Але спільним для всіх є одне — праця над матеріалом, постійне вдосконалення та професіоналізм.

Стоїки вважали, що для кожної людини найважливіший матеріал, над яким треба працювати, — це її розум. У нього треба вкладати найбільше зусиль.