<b>1 жовтня</b>

<b>Хай чеснота ясно сяє</b>

<blockquote class="Цитата-1-й">Коли світло лампи світить, не втрачаючи нічого із свого блиску, поки не згасне, то чи правда, справедливість і поміркованість, що знаходяться в тобі, мали б погаснути перш, ніж ти відійдеш?

Марк Аврелій, «Роздумування», 12.15</blockquote>


Сенека вслід за Гераклітом пише: «Ми, смертні, загоряємося й гаснемо». Світло розуму сповнює космос. І не важливо, чи світло вашої лампи загоряється вперше після довгої темряви, чи безпосередньо перед початком «вічного сну».

Ви там, де є, і це гарне місце, як і будь-яке інше, щоб засвітити вогник вашої чесноти й щоб він не згасав доти, доки ви живете.