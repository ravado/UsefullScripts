<b>15 липня</b>

<b>Просто робити правильні речі</b>

<blockquote class="Цитата-1-й">Коли ти зробив добрий вчинок і інший є твоїм боржником, то чого третього, крім цього, бажаєш, як це роблять дурні? Щоб здобути розголос добродія або одержати у відплату гроші?

Марк Аврелій, «Роздумування», 7.73</blockquote>


Відповідь на питання «Чому ви зробили добре діло?» має завжди бути такою: «Тому що це правильно». Зрештою, коли ви почуєте або побачите, як добро робить хтось інший — особливо якщо за це людина отримує «в нагороду» ще й труднощі чи проблеми, — хіба не думаєте: «Ось людський дух у найкращому з його проявів»?

То чому ж ви потребуєте подяк чи визнання за правильні вчинки? Це всього лише ваша робота.