<b>17 лютого</b>

<b>Перешкода на шляху до щастя</b>

<blockquote class="Цитата-1-й">Неможливо поєднати щастя зі стогоном, що нам чогось бракує. Щастя має все, чого прагне, і так само як сита людина, воно не повинне відчувати голоду або спраги.

Епіктет, «Бесіди», 3.24.17</blockquote>


Ми кажемо собі: «Я буду щасливим, коли завершу навчання», «Я стану щасливим, коли мене підвищать по службі, коли закінчиться дієта, коли зароблю гроші, яких вічно бракувало моїм батькам». Психологи називають це «щастям за умови». Воно як обрій: можна йти кілометр за кілометром і так і не добратися до нього. Навіть не наблизитися.

Жити передчуттями, пристрасно уявляти бажане, мріяти про щастя, що чекає в майбутньому, означає отримувати задоволення від самого тільки очікування. Але це також означає втрачати можливість бути щасливим тут і тепер. Придивіться до своїх «більше», «краще», «колись» і ви побачите, що вони заважають вашій радості. Вибирайте: мрії або щастя. Як сказав Епіктет, це речі непоєднувані.