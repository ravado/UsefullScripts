<b>30 грудня</b>

<b>Полегшити тягар</b>

<blockquote class="Цитата-1-й">
Якщо переживаєш випробування з холодним серцем,
Гіркота й вага нещастя стають меншими.

Сенека, «Геркулес на Еті», 231–232</blockquote>


Люди, якими ви захоплюєтеся, ті, хто успішно справляються з бідами й труднощами, — що в них усіх спільного? Їхнє відчуття рівноваги, сувора дисципліна. На краю прірви, зазнаючи нищівної критики, після жахливої трагедії, досягши висот успіху, вони продовжують іти вперед. Не тому, що ці люди кращі за вас. Не тому, що розумніші. А тому, що знають маленький секрет. Будь-яку складну ситуацію можна зробити легшою, якщо сприймати її з холодним серцем. Припускати, що вона може статися. Думати про неї заздалегідь.

Такий підхід справджується не тільки для щоденних прикростей, а й для найбільшого в житті випробування — власної смерті. Вона може прийти до нас завтра, а може за сорок років. Може бути швидкою й безболісною, а може в муках. У той день найбільшою нашою опорою буде не релігія, навіть не мудрі слова філософів, а тільки спокійний і тверезий розум.