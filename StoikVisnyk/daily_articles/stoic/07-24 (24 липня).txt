<b>24 липня</b>

<b>Хтось десь помирає</b>

<blockquote class="Цитата-1-й">Які б тривожні новини до тебе не надходили, пам’ятай, що жодні новини не зрівняються з твоїм свідомим вибором. Чи зможе хтось принести тобі новину, що твої думки чи бажання хибні? Ніколи! Вони можуть повідомити тобі, що хтось помер, — але що в тім для тебе?

Епіктет, «Бесіди», 3.18.1–2</blockquote>


Хтось із друзів, не маючи нічого поганого на думці, може сьогодні запитати вас: «Що ти думаєш про... (вставте новину про якусь трагедію на іншому кінці світу)?». А ви, теж із найкращими намірами, відповісте: «Це жахливо!».

У цьому сценарії ви обоє відсуваєте в далекий куточок власний свідомий вибір, адже нічогісінько не робите для жертв трагедії. Так легко перейнятися жахливими новинами з усього світу. Але правильна реакція на них, на думку стоїків, — не ігнорувати, а усвідомлювати, що бездумне й безсенсове співчуття теж нічого не значить (а до того ж забирає в людини спокій). Якщо ви можете бодай щось зробити для людей, які страждають, значить погані новини (і ваша реакція на них) вплинули на ваш свідомий вибір. Коли ж найбільший прояв вашої участі — лише емоція, тоді краще повертайтеся до власних обов’язків: перед собою, своєю сім’єю й країною.