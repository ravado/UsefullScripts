<b>21 березня</b>

<b>Найкращий відпочинок — ось тут, а не десь там</b>

<blockquote class="Цитата-1-й">Люди шукають для себе відпочинку, домів у селі, над берегами моря, у горах. І ти також звик палко бажати цих речей. Але це повністю ознака найбільше пересічних людей, бо у твоїй силі лежить, де б ти не був, знайти відпочинок у собі самому. Бо людина ніде не може знайти більше спокою та свободи від клопоту, як у своїй власній душі, зокрема, коли вона має в собі такі думки, заглибленням у які впроваджує себе негайно в досконалий спокій. І я тверджу, що спокій — це ніщо іще, як добре впорядкування ума. Постійно давай собі цей відпочинок і відновлюй себе.

Марк Аврелій, «Роздумування», 4.3.1</blockquote>


Чи скоро у вас відпустка? Можливо, ви чекаєте вихідних, щоб нарешті побути в тиші й спокої? Мабуть, думаєте: «Зроблю це, коли все налагодиться або коли ситуація нормалізується». Але якщо говорити чесно, ви коли-небудь справді поверталися до задуманого в спокійній обстановці?

Дзен-наставник Джон Кабат-Цинн колись сказав: «Хай би куди ти йшов, ти вже там». Будь-якої миті ми можемо знайти сили й відновлення, заглибившись у себе. Можемо сісти, заплющити очі й дихати. Можемо увімкнути якусь музику й приглушити світло. Вимкнути всі ґаджети. «Вимкнути» дурні думки у своїй голові. Це принесе нам спокій. І тільки це.