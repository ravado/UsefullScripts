<b>12 грудня</b>

<b>Останній удар</b>

<blockquote class="Цитата-1-й">Задумайся над минулим. Такі великі зміни політичних потуг. Ти можеш також передбачити речі, що прийдуть. Бо вони напевно будуть подібні формою, та це й неможливо, щоб вони могли відхилитися від того порядку речей, що відбуваються тепер. Таким чином, коли глядіти на людське життя сорок років, то це те саме, якби ти глядів на нього тисячу літ.

Марк Аврелій, «Роздумування», 7.49</blockquote>


Усе вмирає. Не тільки люди, а й царства, релігії та ідеї. Рано чи пізно. Римська республіка протривала 450 років. Римська імперія, у якій Марк Аврелій був одним із п’яти «хороших імператорів», протривала 500 років. Найдовше зафіксоване життя людини — 122 роки. Середня тривалість життя в Сполучених Штатах — трохи більше за 79 років. В інших країнах в інші епохи люди жили довше й менше. Але зрештою всі ми підлягаємо, як казав Марк Аврелій, ритму подій, у кожної з яких завжди є фінал, останній удар. Немає потреби жити тільки цим усвідомленням, але й також немає змоги його ігнорувати.