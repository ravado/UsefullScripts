<b>23 грудня</b>

<b>Що ви так боїтеся втратити?</b>

<blockquote class="Цитата-1-й">Боїшся вмирати? Що ж... А таке життя — хіба не смерть?..

Сенека, «Моральні листи до Луцілія», 77.18</blockquote>


Сенека розказав прецікаву історію про неймовірно багатого римлянина, якого раби носили на паланкіні. Одного разу, коли його винесли після купелі, той чоловік запитав: «Я все ще сиджу?». Позиція Сенеки зрозуміла: яке ж сумне це патетичне життя, якщо людина стає настільки відірваною від світу, що вже й не знає, чи досі стоїть на землі? Як той багач міг бути впевненим, що взагалі ще живий?

Більшість людей боїться смерті. І часом цей страх спонукає запитати: що людина прагне зберегти? Багато для кого відповідь буде: години перед телевізором, плітки, об’їдання, витрачання потенціалу, поїздки на нудну роботу і так далі. Якщо подумати, чи це є життя? Чи варто аж так сильно за нього триматися й боятися втратити?

Не схоже.